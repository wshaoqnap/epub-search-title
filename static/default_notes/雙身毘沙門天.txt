（天名）日本台密所傳四種毘沙門之一。毘沙門天與吉祥天男女合體之尊形也。毘沙門天之三昧耶形持獨鈷，吉祥天之三昧耶形持輪寶。傳教相承為抱合之形，慈覺相承為背合者。二尊各出四長牙合有八牙，故曰八牙王。其修法以油浴像等，與聖天之法同。此法為台密之深秘，對於東密之聖天法而立也。雙身毘沙門之儀軌，唐土無譯者。傳教入唐，以口決相承，歸國後亦然，至法性房時，始記錄之，名為吽迦陀耶雙身毘沙門天王瑜伽念誦儀軌，有十三卷。外有口決一卷。合為四卷，略曰雙身儀軌。見雙身毘沙門雜篇略評。