為雙身毘沙門之片身。雙身毘沙門，通常為毘沙門天（多聞天）與吉祥天之不二冥合，於密教中，分別象徵胎藏界與金剛界之理智、平等之理。另據溪嵐拾葉集卷三十八之記載，半天婆羅門往昔與多聞天同時發心，其後，多聞天精進苦行，速成福智，半天婆羅門懈怠樂行，故猶處凡地。由是，半天婆羅門大怒，立誓障礙修習多聞天法之行者。故知多聞天係表法性，半天係表無明。無明、法性乃為相反之法，故此雙身相背而立。然無明與法性亦為同體，法性無體依無明，無明無體依法性，故此雙身亦不相離。此外，據燄羅王供養次第（大二一·三七六上）：「五百餓鬼眾、半天婆羅門諸餓鬼眾。」則半天婆羅門乃一餓鬼趣之仙人名，又稱婆羅門仙。〔釋門正統卷四〕

　（雜名）餓鬼之種類也。焰羅王供養法次第曰：「五百餓鬼，半天婆羅門，諸餓鬼眾。」