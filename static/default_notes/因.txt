真言宗依《理趣釋》卷上之說，認為吽字具有特殊深義。其說如下（大正19‧609c）︰「吽字者，因義。因義者謂菩提心為因，即一切如來菩提心，亦是一切如來不共真如妙體恆沙功德皆從此生。此一字具四字義，且賀字以為本體，賀字從阿字生，由阿字一切法本不生故，一切法因不可得。其字中有汙聲，汙聲者一切法損減不可得，其字頭上有圓點半月，即謂麼字者，一切法我義不可得。我有二種，所謂人我、法我，此二種皆是妄情所執，名為增益邊，若離損減增益，即契中道。」