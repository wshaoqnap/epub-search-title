（術語）合於他壇之意。又名即壇。對於離壇而言。即請大壇之諸尊，移於護摩壇，修本尊念誦法後，直合護摩法而修之也。是為本於金剛頂瑜伽護摩儀軌之意者，通行之護摩法，大抵依此儀。又於一爐具四種之爐形，爐內四方，各書種子之字，稱之為合壇爐。向此爐同時修息災增益降伏敬愛之四種，名為合壇護摩。