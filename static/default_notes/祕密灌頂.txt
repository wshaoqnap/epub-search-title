其義有二：（一)廣義言之，為密教所行灌頂之總稱。灌頂本為印度國王即位或立太子所行之儀式。猶如大乘佛教中，菩薩進入最終行位，諸佛以智水灌其頂，證其承受法王之位。後成為密教之重要作法，以象徵如來五智之水，灌於弟子頂上，表示佛位之傳承。(二)狹義而言，專稱五種三昧耶中之第五三昧耶，是受傳法阿闍梨位後之祕密灌頂，此灌頂為見諦阿闍梨之灌頂，為灌頂中之最祕密者。〔大日經卷一、大日經疏演奧鈔卷五十二〕

心授灌頂　又謂以心灌頂、秘密灌頂、心想灌頂、瑜祇灌頂，師資皆三昧耶成就之人所作之法也。故於弟子之淨菩提心上，建立曼荼羅，而行灌頂。此之灌頂，無需心外之曼荼羅也，不擇時方而行之。
大日經所說三種灌頂之一。指以上師之心傳予弟子之心的灌頂。乃密教傳法灌頂之一種。又作心授灌頂、秘密灌頂、心想灌頂。與心外別設灌頂壇以進行修法之‘事業灌頂’相對稱。行此灌頂者，須上師與弟子皆為三昧耶戒成就之人。修法時，上師與弟子共住瑜伽，于弟子之淨菩提上，直接建立曼荼羅，入此心壇而行灌頂。

（修法）總言真言宗一切之灌頂法。別之則為五種三昧耶中第五之三昧耶。是受傳法阿闍梨位後之秘密灌頂也。此灌頂為見諦阿闍梨之灌頂。於今時斷無之云。