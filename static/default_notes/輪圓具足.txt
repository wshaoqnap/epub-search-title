（術語）曼荼羅Man!d!ala，一譯輪圓具足。輪為車輪，如車輪之轂輞輻等，諸相圓滿具足。曼荼羅謂諸佛如來之真實功德，圓滿具足，而無欠缺也。大日經疏三曰：「十方世界微塵數大悲萬行波羅蜜門，猶如華藏。三乘六道無量應身，猶如根莖條葉發暉相間。以如是眾德輪圓周備，故名漫荼羅也。」同四曰：「漫荼羅是輪圓之義。」同四曰：「曼荼羅者名為聚集，今以如來真實功德集在一處，乃至十世界微塵輳數差別智印輪圓輻輳，翼輔大日心王，使一切眾生普門進趣，是故說為漫荼羅也。」

梵語 maN!d!ala，西藏語 dkyil-h!khor。又作曼陀羅、曼吒羅、漫荼羅、蔓陀羅、曼拏羅、滿荼邏、滿拏囉。意譯壇、壇場、輪圓具足、聚集。印度修密法時，為防止魔眾侵入，而劃圓形、方形之區域，或建立土壇，有時亦於其上畫佛、菩薩像，事畢像廢；故一般以區劃圓形或方形之地域，稱為曼荼羅，認為區內充滿諸佛與菩薩，故亦稱為聚集、輪圓具足。在律中，亦有為避不淨，而在種種場合作曼荼羅者。