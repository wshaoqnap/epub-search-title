即金剛部之上首。金剛界、胎藏界各有金剛部，然對部主各持異說。據攝無礙經、五部陀羅尼問答偈讚宗祕論（空海）之說，金剛界之金剛部主為阿閦如來。於胎藏界，依大日經疏卷五之說以金剛薩埵（執金剛）為該部上首；攝大儀軌卷二以金剛手菩薩為金剛部上首；祕藏記則以降三世明王為部主，執權管領該部。又金剛部母即指司掌能生之德之尊。金剛界之金剛部母為金剛波羅蜜菩薩，胎藏界之金剛部母為忙莽雞菩薩。

　（術語）三部五部各有部主。金剛部以阿閦如來或金剛薩埵為部主。諸部要目曰：「金剛部阿閦佛以為部主。」攝大儀軌二曰：「觀音蓮華部上首，金剛手菩薩金剛部上首。」