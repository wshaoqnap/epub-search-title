<一>又作祕密壇。總稱一切密教之曼荼羅；此係以曼荼羅來總顯一切密教祕法之故。準此，密教修法中，依各種需要，建立壇場而修諸尊之三昧耶形，其所立之壇皆可稱祕密曼荼羅。又各種祕密壇中，修護摩法者稱為護摩壇，供作灌頂者稱為灌頂壇，作佈置曼荼羅者則稱為曼荼羅壇。
　<二>指已得瑜伽悉地之深行阿闍梨於定中所現之曼荼羅，即五種三昧耶中之第五。密教為根機特優之人授與祕密壇灌頂時無需擇地造壇等之具體行業，而係由瑜伽阿闍梨於定中現出秘密壇，例如以心灌頂、祕密灌頂之壇，又如大日經所說之支分生曼荼羅及祕密漫陀羅品所說之胎藏都會與別壇之曼荼羅等均屬之。〔大日經疏卷十四、胎藏界曼荼羅鈔捲上〕