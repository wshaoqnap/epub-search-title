又作聖眾來迎圖、迎接變相。即念佛行者臨終時，阿彌陀佛與諸聖眾前來接引之圖像，乃淨土變相之一。東晉竺僧顯、北魏曇鸞、唐代道綽、懷感等諸師皆曾感佛來迎。
　大方廣佛華嚴經卷四十（大一○·八四八上）：「願我臨欲命終時，盡除一切諸障礙，面見彼佛阿彌陀，即得往生安樂剎。」
　於日本，依據後拾遺往生傳卷中平維茂傳所載，惠心院之僧都源信首作迎接圖。其後，有阿彌陀三尊來迎圖、迅云來迎圖等作品。然據迎接曼陀羅由來一書之記載，源空首作迎接曼陀羅。

　（圖像）為淨土變相之一種，即念佛行者蒙阿彌陀如來來迎引接之圖像也。