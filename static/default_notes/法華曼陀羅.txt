（術語）形法華會座之畫像也。頌曰：「右釋迦佛左多寶，八大菩薩四聲聞，次八菩薩八供養，五大明王四天王，梵釋二天五部眾。」八大菩薩者：東方文殊，東南藥王，南方妙音，西南精進，西無盡意，西北觀音，北方普賢，東北彌勒也。四大聲聞者：東北迦葉，東南善吉，西南身子，西北目連也（已上內院）。次八菩薩者：東方勢至，東南寶手，南方寶幢，西南星宿，西方寶月，西北滿月，北方勇施，東北一切義成就等也。八供養菩薩者：東鎖，巽燈，南鈴，坤塗，西鉤，乾香，北索，艮華也（已上次院）。次五大明王者：艮烏瑟沙，巽軍荼利，坤不動尊，乾降三世也（僅有四大明王）。四大天王者：東方持國，南方勒叉，西方廣目，北方多聞也。二天五部者：寅梵天王，辰帝釋，未難陀龍，申緊那羅，戍樂乾闥婆，亥羅[目*侯]羅，丑如意迦樓羅王也（己上外一院）。見二中歷第三。