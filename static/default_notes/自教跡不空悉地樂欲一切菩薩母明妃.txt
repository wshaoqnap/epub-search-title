（術語）自教跡者，即是法佛自證之教，即秘密平等教也。為于此中諸為修行者皆悉不空。不空是不唐捐義，隨彼力能皆向法身之理，即同彼佛，故云不空也。如上諸菩薩說真言，各欲引攝同類行者，若有修行，即同於我。今法佛自說明妃真言，若有修行者，即從虛空眼（佛名之異名），而生法身，如我無異也。見大日經疏十。