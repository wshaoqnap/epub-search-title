（梵vajra，藏rdo-rje）
　　密教法器。又稱金剛智杵、堅慧杵。音譯為跋折羅、伐折囉、縛日羅。為帝釋天、執金剛神、大力金剛、金剛手諸尊之執持物，亦為密教行者修法所用之法器。此物本為印度人所使用之武器，密教用以象徵具有摧破煩惱之佛智。
　　據《蘇婆呼童子經》所載，金剛杵之長度有八指、十指、十二指、十六指、二十指等五種。《陀羅尼門諸部要目》則謂長十六指為上，十二指為中，八指為下。日本奈良東大寺法華堂之執金剛神所持之金剛杵，其形長大，正倉院所收藏之三股杵，杵尖銳利，皆不脫武器之形狀。然隨著時代之推移，金剛杵漸呈形式化，而今之所用，皆短小、且鈍拙不銳利。前引二書另載，其材質可用金、銀、銅、鐵、石、水晶、佉陀羅木、白檀木、紫檀木。然今則多用黃銅（銅與鋅之合金）鑄造。
　　金剛杵之種類，依杵兩端之分股而有獨股、二股、三股、四股、五股、九股，以及塔杵、寶杵與一端三股一端二股之人形杵等多種。其中，塔杵、寶杵、獨股、三股、五股稱為五金剛杵，常與五種鈴併用，分別表佛部大日如來之法界體性智、寶部寶生佛之平等性智、蓮華部阿彌陀佛之妙觀察智、羯磨部不空成就佛之成所作智、金剛部阿閦佛之大圓鏡智。但塔杵、寶杵之出處不詳。人形杵亦不見載於經軌之中。獨股、三股、五股最為常用。經軌所謂之跋折羅多指三股杵。
　　除此之外，《微妙曼荼羅經》另舉金剛智慧菩薩金剛杵、寶部金剛杵、蓮華部金剛杵、羯磨金剛杵、如來最上金剛杵、忿怒金剛杵、微妙心金剛杵等。
　　〔參考資料〕　《大日經疏》卷五、卷六；《金剛頂經疏》卷三；《密門雜抄》；《瑜伽瑜祇經》；《金剛頂瑜伽略述三十七尊心要》；《慧苑音義》卷上。

梵語 vajra。音譯縛日囉、伐摺囉、跋摺羅、𭭯耽囉、伐闍羅。原為古代印度之武器。由於質地堅固，能擊破各種物質，故冠以金剛之名。密教中，金剛杵象徵摧滅煩惱之菩提心，為諸尊之持物或修法之道具。於曼荼羅海會之金剛部諸尊皆持金剛杵。真言行者亦常攜行，蓋以此杵象徵如來金剛之智用，能破除愚癡妄想之內魔與外道諸魔障。
　最初金剛杵尖端甚銳利，直至用為法具，其形狀已改變許多。有金、銀、銅、鐵、石、水晶、檀木、人骨等多種質料，長八指、十指、十二指、十六指、二十指不等，形狀有獨股、二股、三股、四股、五股、九股、人形杵羯磨金剛、塔杵、寶杵等，而以獨股、三股、五股最為常見，分別象徵獨一法界、三密三身、五智五佛等。獨股杵、三股杵、五股杵、寶杵、塔杵合稱「五種杵」。其中，獨股杵為最古之形式，其鋒頗長，為密跡金剛力士所持。此外，千手觀音四十手中之金剛杵手及金剛藏王菩薩一百零八臂中之一手亦持獨股杵。於五種金剛杵中，以獨股杵與蓮華部相應，置於大壇之西方，其獨鋒象徵獨一法界。三股杵與羯磨部相應，置於大壇之北方。通常稱「縛日囉」者，一般係指三股杵。五股杵又稱五智金剛杵、五峰金剛杵、五峰光明、五股金剛，其五峰係表五智五佛，其中之一鋒象徵佛之實智，其餘四鋒則為四佛權智之標幟。〔北本大般涅槃經卷三、陀羅尼集經卷二、慈氏菩薩略修愈哦念誦法卷下、金剛頂經卷二、陀羅尼門諸部要目、大日經疏卷六〕

　（物名）梵語伐折羅Vajra，原為印度之兵器。密宗假之，以標堅利之智，斷煩惱，伏惡魔。其兩頭單獨者，謂之獨股，分三枝者，謂之三股，分五枝者，謂之五股，分九枝者，謂之九股。以金石或木材作之，有大中小之三品。大日經疏一曰：「伐折羅即是金剛杵。」又曰：「伐折羅如來金剛智印。」又曰：「譬如帝釋手持金剛破修羅軍，今此諸執金剛亦復如是。各從一門持大空之戰具，能破眾生無相之煩惱。故以相況也。」仁王經念誦儀軌上曰：「手持金剛杵者，表起正智猶如金剛。」諸部要目曰：「杵，金，銀，銅，鐵，石，水精，佉陀羅木等，無量種各不同。杵，五股三股一股。長十六指為上，十二指為中，八指以為下，乃至一指節為下。此經中說：不持金剛杵念誦，無由得成就。金剛杵者，菩提心義。能壞斷常二邊，契中道。中有十六菩薩位，亦表十六空為中道。兩邊各有五股五佛五智義。亦表十波羅蜜，能摧十種煩惱，成十種真如，便證十地。」

　　金剛杵（梵語 vajra）音譯縛日囉、伐折囉、跋折囉、𭭯耽囉、伐闍囉。原為古代印度之武器。由於質地堅固，能擊破各種物質，所以稱為金剛杵。
　　密教中，金剛杵象徵摧滅煩惱之菩提心，為諸尊之持物或修法之道具。於曼荼羅海會之金剛部諸尊皆持金剛杵。金剛杵象徵如來金剛之智慧大用，能破除愚癡妄想之內魔與外道諸魔障礙。
　　金剛杵的材質，有金、銀、銅、鐵、石、水晶、檀木、人骨等多種質料，大小如《蘇婆呼童子經》中說，金剛杵大小有長八指、十指、十二指、十六指、二十指不等。形狀有獨股、二股、三股、四股、五股、九股、人形杵、羯磨金剛、塔杵、寶杵等，而以獨股、三股、五股最為常見，分別象徵獨一法界、三密三身、五智五佛等。
　　又獨股杵、三股杵、五股杵、寶杵、塔杵合稱「五種杵」。其中，獨股杵為最古老之形式，其鋒頗長，為密跡金剛二力士所持。此外，千手觀音四十手中之金剛杵手及金剛藏王菩薩一百零八臂中之一手亦持獨股杵。於五種金剛杵中，以獨股杵與蓮華部相應，置於大壇之西方，其獨鋒象徵獨一法界。三股杵與羯磨部相應，置於大壇之北方。通常稱「縛日囉」者，一般系指三股杵。五股杵又稱五智金剛杵、五峰金剛杵、五鋒光明、五股金剛，其五鋒系表五智五佛，其中之一鋒象徵佛之實智，其餘四鋒則為四佛權智之標幟。
　　金剛杵中，以七股、三股、五股最為常用。經軌所謂之跋折囉多指三股杵。
　　除此之外，《微妙曼荼羅經》另舉金剛智慧菩薩金剛杵、寶部金剛杵、蓮華部金剛杵、羯磨金剛杵、如來最上金剛杵、忿怒金剛杵、微妙心金剛杵等。

成就事物，用五股杵。
加持神用，用三股杵。
行道念誦，用獨股杵。
修「佛部、蓮華部」法，用獨股杵。
修金剛部法，用五股杵。
修大威德明王法，用九股杵。