又作事供。為「理供養」之對稱。即於壇上置放塗香、花鬘等為供養物，依三密之加持力，一捻香、一輪花等得以周遍法界，供養三世十方一切諸佛。其中，塗香，表示清淨之義，謂滌淨菩提心中戲論之垢，滅除生死之熱惱；花，表示淨心之種子於大悲胎藏中開敷萬行。又一輪花、一盞燈等，悉為地、水、火、風、空、識等六大性起之法，亦即悉以六大為其體性。〔蘇悉地羯囉經卷下供養品、大日經疏卷七、卷八〕