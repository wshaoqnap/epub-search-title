（菩薩）具曰金剛手秘密主。即金剛薩埵也，解之者有淺深二釋。若依淺略釋，則秘密主為夜叉王之異名。夜叉之身口意。隱密而不可了知，故西士之俗謂為秘密主，今金剛薩埵現此夜叉王之身，手持金剛，常為諸佛侍衛，故謂為金剛手秘密主。若依深秘釋，則諸佛之三業秘密。金剛薩埵執持其秘密，故謂為秘密主。大日經以為諸金剛眾之上首，一經之對揚主。大日經疏一曰：「金剛秘密主者，梵云播尼，即手掌。掌持金剛，與手執義同，故經中二名互出也。西方謂夜叉為秘密，以其身口意速疾隱秘，難可了知故。舊翻或云密跡，若淺略明義，秘密主即是夜叉王也。執金剛杵，常侍衛佛，故曰金剛手。然是中深義，言夜叉者，即是如來身語意密，唯佛與佛乃能知之。乃至彌勒等猶於如是秘密神通力不能及，秘中最秘，所謂心密之主，故曰秘密主。能持此印，故曰執金剛也。」義釋一曰：「金剛手者，梵云縛曰羅馱囉，馱囉是執持義，此菩薩手執持金剛，故名金剛手也。秘密主者，若淺略義即夜叉王，其性速疾，今深秘釋，此菩薩執持大日如來身口意密，故名秘密主。」

全稱金剛手祕密主。即金剛薩埵。於諸經中，金剛手與祕密主之名互出。金剛薩埵名祕密主，有深淺二義，若依淺略釋，則祕密主為夜叉王之異名，夜叉之身口意速疾隱祕，難以暸知；金剛薩埵現此夜叉王之身，手執金剛杵，常為諸佛侍衛，故稱金剛手祕密主。若依深祕解之，夜叉者即如來身語意密，唯佛與佛乃能暸知，而金剛薩埵執持諸佛之祕密，故稱祕密主。〔大日經疏卷一〕