（菩薩）三十三觀音之一。補陀落海會軌第三院東門之延命觀音曰：「頂上大寶冠，其中住佛身。身相深黃色，慈悲柔軟相。救世二十臂，引接群生類（云云）。」

為三十三觀音之一。相當於法華經卷七普門品所載（大九·五八上）：「咒詛諸毒藥，所欲害身者，念彼觀音力，還著於本人」之觀音化身。以除咒詛、毒藥之害，故有延命觀音之稱。又補陀落海會軌第三院東門延命觀音條，載有此尊觀音之形像，謂其頂上戴大寶冠，冠中有佛身，身相深黃色，現慈悲柔軟相。有二十臂，以示接引各類眾生，左面各臂分別握有寶珠、寶劍、金輪、金剛橛、榜棑、金剛鐸、金剛鈴、大蓮花、數珠及結拳印；右面各臂分別執戟銷、金剛劍、化佛像、金剛寶、寶鏡、金剛索、跋摺羅、五股杵、縛日羅及結無畏印等。兩足有輻輪相，安住於蓮花月輪，圓光周遍。又有百千種瓔珞、妙鬘、天衣，莊嚴其身。〔佛像圖彙卷一〕