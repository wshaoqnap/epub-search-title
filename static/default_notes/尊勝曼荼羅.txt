密宗修尊勝法時所畫作之曼荼羅。全稱尊勝佛頂曼荼羅。此曼荼羅有兩種畫法，分別依據善無畏所譯尊勝佛頂修瑜伽法軌儀、不空所譯佛頂尊勝陀羅尼念誦儀軌法。依善無畏之軌儀，乃於中心畫大圓明，又分為九圓，中央圓中畫毘盧遮那如來，四方之圓畫白傘蓋佛頂、最勝佛頂、尊勝佛頂、光聚佛頂，四隅之圓畫勝佛頂、廣生佛頂、無邊聲佛頂、發生佛頂，以上為八大佛頂；大圓外下方之左右畫降三世、不動二明王，中間安置香爐，上方之左右則畫六個首陀會天。依不空之儀軌，曼荼羅中央畫毘盧遮那如來，其四方四隅安置觀自在菩薩、慈氏菩薩、虛空藏菩薩、普賢菩薩、金剛手菩薩、文殊師利菩薩、除蓋障菩薩、地藏菩薩等八大菩薩，四門安置四香爐，四隅安置四淨瓶，四角燃置四盞酥燈。此外，尊勝佛頂真言修瑜伽軌儀卷下祈雨法品中說示祈雨曼荼羅之圖相，係依尊勝法祈雨時所用者，稱為甘露曼荼羅。〔尊勝佛頂修瑜伽法軌儀捲上畫像品、圖像鈔卷二〕