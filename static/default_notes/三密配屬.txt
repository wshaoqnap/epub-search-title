（雜語）天台以軌統收一切之三法。真言以胎藏界之三部又三眾攝屬一切之三法。今於三密記三法，則一、佛部者，身密也，佛為身體，故配於身。蓮華部者語密也，蓮華部之主為阿彌陀，阿彌陀主說法斷疑之德，故以語配於蓮華部。金剛部者意密也，金剛部為智慧，意者心法了知，故以意配於金剛部。二、法身者語密也，語為文字言語，是名法文身，故以之配於法身，般若配於意密。解脫者身密也，為解脫理智具足之果德，故配於身密。三、佛寶者身密也，是如上三部之佛部，法寶者語密也。語者說法，故配於法寶。僧寶者意密也。意為心法，心法者無礙一味，故配於僧寶，以僧翻和合故也。見秘軌鈔六。