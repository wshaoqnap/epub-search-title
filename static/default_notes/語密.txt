（術語）三密之一。又名語密。即謂誦真言之口業妙用速疾隱秘也。即身成佛義曰：「法佛三密，甚深微細，等覺十地，亦不能見聞，故曰密。」又據異本即身義，謂「六大中，風空二大，配於語密，真言行者，以三業為明，即身具三密萬行，即身具三密菩提，行者自知，餘人不知，故名密。」是也。但其中，前者約於佛邊而說密。後者約於眾生邊而述其義。又凡論三密，有有相無相之別。有相之口密，謂念誦一定之諸尊真言。即凡夫之口密也。無相之口密。為三世常住淨妙法身之語密，非凡夫之所窺知。大日經開題曰：「開口發聞，真言滅罪。」五輪九字秘釋曰：「音韻聲響皆語密，麤細言語悉真言。」即其意也。

又名語密，即持誦真言時的口業，因它不但含有妙用而且隱秘，所以叫做口密。

語密者，如密誦真言，令文句了了分明，無謬誤也。

　身密、語密、意密。就佛界言：大日如來，為遍法界之身，故法界體相，為其身密，一切聲音，為其語密，周遍之識大，為其意密。就眾生言：手結印契為身密，口誦真言為語密，心觀本尊之法相為意密。