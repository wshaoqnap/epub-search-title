（天名）Mahes/vara，一作摩醯伊濕代羅，略名摩醯濕伐羅，摩醯首羅。摩醯者大，伊濕伐羅者自在，即大自在。位於色界頂上之天神名也。慧苑音義上曰：「摩醯首羅，正云摩醯濕伐羅。言摩醯者，此云大也。濕伐羅者，自在也。謂此天王於大千世界中得自在故也。」智度論二曰：「摩醯首羅天，秦言大自在。八臂三眼騎白牛。」唯識述記一末曰：「若言莫醯伊濕伐羅，是大自在天。若長言摩醯伊濕伐羅，是事大自在天者也。如言佛陀是覺者。若言抱徒憨，是事佛者。」