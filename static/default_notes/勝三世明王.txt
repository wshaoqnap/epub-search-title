勝三世，梵名 Treloka-vijaya，音譯怛隸路迦毘惹耶。又作降三世明王、三世勝明王、聖三世明王、勝三世金剛，或稱金剛吽迦羅（梵 Vajra-hu^m!-kara）。為密教胎藏界曼荼羅持明院之明王。密號最勝金剛。主摧滅惑障之果德。與降三世明王係同體異名。然胎藏界現圖曼荼羅持明院分別繪有降三世、勝三世二尊，恐係因大日經及大日經疏將「降三世」及「勝三世」二語詞混用之故；而曼荼羅所繪二臂之勝三世係依大日經，八臂之降三世則為依據其他經軌而來。
　此尊之形像，據大日經具緣品載，有猛燄圍繞其周身，頭戴寶冠，手持金剛杵，現至極忿怒之相。現圖曼荼羅所繪此尊之形像為身呈青黑色，頭戴寶冠，火髮逆立，有三目，現忿怒形，雙牙向上突出，右手持附三股杵之戟，手臂彎屈，左手持三股杵，周身亦有火燄，坐於磐石上。
　此尊種子為[fan(hah!)]（hah!）或[fan(ha)]（ha）。其三昧耶形於大日經具緣品及轉字輪品各載為五股杵、三股杵。印契為外五股印，即大日經密印品所稱之金剛慧印。據大日經真言品載，其真言為：忿歸命訶訶訶（ha ha ha，三乘行）毘薩麼曳（vismaye，奇怪哉）薩縛怛他揭多（sarvatatha^gata，一切如來）毘捨也（vis!aya，境界）三婆縛（sam!bhava，生）帝隸路迦（treloka，三世）吠闍也（vijaya，降勝）吽（hu^m!，忿怒）惹（jah!，呼召警覺）莎訶（sva^ha^），意即：普遍歸命諸金剛佛行之不思議力，由一切如來之境界所生之勝三世乃以忿怒警覺眾生，令除盡惑障。〔大日經疏卷五〕