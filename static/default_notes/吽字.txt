《T0866 金剛頂瑜伽中略出念誦經》
「夫洗浴法有四種，每日隨意如法修行：一者、住三律儀，二、發露勸請，三者、以契供養，四者、以水洗浴，此四種法智者應行。若入水中，應想天歡喜池，於其池中想，即以鑁字想如來部；以吽字想金剛部；以怛囉(二合)字想寶部；以纈唎(二合)字想蓮華部；以婀字想羯磨部。如是作已，又想自所念誦密語天住於本部，次想如來最上輪壇在於水中，並念想五部在輪壇上，以密語契等加淨彼水。