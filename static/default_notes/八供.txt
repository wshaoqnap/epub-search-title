此四佛又流出每方的四親近──十六大菩薩──稱曰慧門十六尊（男形曰慧門）。同時，四方四佛為供養中央大日如來，故於大日如來四方現出四波羅蜜女菩薩圍繞，表示四智攝歸總體。大日如來為酬答四佛的供養，又於四方四佛之側，現出嬉、鬘、歌、舞四天女，表示心王翼贊四智。四佛更欲酬答大日，故於第二重四隅示現香、花、燈、塗四天女，表四智勝妙精進。大日如來為增加威光，又於四方四門示現鉤、索、鎖、鈴四攝天女，表攝召一切眾生。此四攝、八供及四波羅蜜，稱為定門十六尊（女形曰定門）。

指金剛界三十七尊中內供之四菩薩與外供之四菩薩。內供者，大日如來應四方如來所證三摩地之德，而由心中流出四菩薩以供養之，即以嬉、鬘、歌、舞四菩薩分別供養東方阿閦如來、南方寶生如來、西方彌陀如來、北方不空成就如來。外供者，由四方如來流出，為供養大日如來之菩薩，即阿閦如來以香菩薩供養之、寶生如來以華菩薩供養之、彌陀如來以燈菩薩供養之、不空成就如來以塗香菩薩供養之。以上八供與四攝菩薩、四波羅蜜菩薩等，皆為相對於十六菩薩慧門之定門，稱為定門十六尊。

　（名數）金剛界三十七尊中內供之四菩薩與外供之四菩薩也。內供者，從中央大日如來流出，為供養四方如來之菩薩，約於能現之佛而謂之內供。外供者，從四方如來流出，為供養中央大日如來之菩薩，是亦約於能現之佛而謂之外供。大日如來應四方如來所證三摩地之德，故供養之於四方如來，四方如來亦以自己所證三摩地之德而供養大日如來也，是主從之分所由然也。此八供，與三十七尊中四攝菩薩皆為對於十六菩薩慧門之定門，故皆為方形。