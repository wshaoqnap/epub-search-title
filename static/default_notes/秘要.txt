（術語）不妄示人之切要法門也。法華經方便品曰：「當知是妙法，諸佛之秘要。」同法師品曰：「此經是諸佛秘要之藏，不可分布妄授與人。」維摩經觀眾生品曰：「廣說諸佛秘要法藏。」法華文句五曰：「四十餘年，蘊在佛心，他無知者，為秘。一乘直道，總攝萬途，故言要也。」法華嘉祥疏二曰：「秘者，蓋稱歎之辭也。如世秘方，千金不傳。今亦爾也。所言要者，宗歸一也。」同九曰：「言約理周，故稱為要。昔來隱而不傳，目之為秘。」

　不隨便示人的切要法門。

不妄示於人之切要法門，指密教所修之加持、祈禱等法。〔法華經方便品、維摩經觀眾生品〕