<一>梵名 Indra，巴利名 Inda。又作因陀邏、因達羅、因提梨、因提、因牴。意譯作天主、帝。為最勝、無上之義。即指帝釋天，為佛教之護法神，乃十二天之一。為忉利天（三十三天）之主，居於須彌山頂忉利天之善見城，率領四天王等眾，故稱天主、帝（帝釋）、釋迦天王、釋迦因陀羅。關於因陀羅之別名，據雜阿含經卷四十、別譯雜阿含經卷二舉出八名，即：釋提桓因、富蘭陀羅、摩伽婆、婆娑婆、憍尸迦、捨脂缽低、千眼，因提利。此外，自古所傳因陀羅之別名，或有一○八種，或有千種之多。
　其形像通常呈天人形，坐於巨像上，以千眼莊嚴其身。據雜阿含經卷四十載，因陀羅具有聰明智慧，能觀千種之義，故稱千眼。
　蓋因陀羅原為婆羅門教、印度教之神，與梵天、毘沙門天等皆為最早攝入佛教之神祇，於諸經典中多可見到因陀羅即帝釋天之說法。關於因陀羅之神話思想，可推溯至吠陀時代，其時，因陀羅為雷雨之神，係諸神中最高位者，甚受崇拜。因善於攻城陷陣，驅馳戰車，揮舞金剛杵退治惡魔，遂被稱為城堡破壞者，後漸發展成為戰神，為英雄或戰士之守護神。於梨俱吠陀中，與因陀羅有關之頌詩佔全書之四分之一。然在佛教經典中，則以因陀羅為忉利天之天主，為護法善神之一。〔長阿含經卷二十一、大樓炭經卷五、起世經卷八、菩薩本緣經卷二、北本大般涅槃經卷三十三、大智度論卷五十四、卷五十六、法華經玄贊卷二本、慧苑音義捲上、大般涅槃經疏卷二十八、大日經義釋卷四、慧琳音義卷二十七〕（(參照:帝釋天)3776）[PIC:P2297.GIF]
　<二>為藥師十二神將之一。又作因達羅、印捺嚕、印陀嚕。全稱藥叉大將因陀羅。又稱執力藥叉大將、因達羅涅哩底方帝使大將。關於其形像，據淨琉璃淨土摽載，其身呈黃色，駕羥，左手執白拂，右手執鈴。然修藥師儀軌布壇法則以其為紅色，持棒。此外，陀羅尼集經卷三，列舉出十六神王之名，其中，第九印陀嚕神王，或係指藥叉大將因陀羅。〔藥師琉璃光王七佛本願功德經念誦儀軌供養法、藥師如來觀行儀軌法〕（(參照:藥師十二神將)6692）
　<三>元代畫僧。一名壬梵因。自古以來，以其傳記無存，無法確知生平事蹟，且我國無「因」姓者，自古即被視作天竺僧；然於其所繪之「寒山拾得圖」上，留有款記「宣授汴樑上方祐國大光教禪寺住持　佛慧淨辨圓通法寶大師　壬梵因」，其中，汴梁係指元代在開封置治之汴梁路，由此推測，師應為元代僧，住持於大光教禪寺，授有大師號。其繪畫蘊藏禪機，頗富氣魄，深受楚石梵琦之激賞。在日本，多處保有其所繪之圖，如東京根津美術館所藏之布袋圖與靜嘉堂之智常禪師圖寺。此二圖與寒山拾得圖、丹霞燒佛圖，於昭和二十八年（1953），被指定為日本國寶。〔楚石梵琦禪師語錄卷十四〕

　（天名）Indra，本為雷雨之神。佛教當時之最高神，與梵天並稱。譯為天主者，由釋提桓因Sakradevendra也。又作因坻，因提，因提梨，因達羅等。譯曰天主帝。即帝釋天。玄應音義三曰：「因坻，直尸切，或言因提梨，或言因陀羅。正翻名天主，以帝代之，故經中亦稱天主，或稱天帝釋，並位之與名也。」【又】（神名）藥師十二神將之一。又作因達羅，印陀嚕。藥師七佛本願經念誦儀軌供養法曰：「藥叉大將因陀羅，其身紅色執寶棍，主領七億藥叉眾，誓願守護如來教。」

　釋迦提婆因陀羅的簡稱，華譯天帝。

　　此云帝。正翻天主，以帝代之。謚法曰：德象天地稱帝，仁義所生稱王。漢制，天子稱皇帝，其嫡嗣稱皇太子，諸侯王之嫡嗣稱世子。白虎通曰：皇者天之總，美大之稱也。煌煌，人莫違也。不煩一夫，不擾一士，故為皇。太昊伏羲氏、炎帝神農氏、黃帝有熊氏，此號三皇。少昊金天氏、顓頊高陽氏、帝嚳高辛氏、帝堯陶唐氏、帝舜有虞氏，此名五帝。桓子曰：三皇以道治，五帝為德化；三王由仁義，五霸用權智。王肅云：王者雖號稱帝，而不得稱天帝，而曰天子，乃天之子。子之與父，尊卑相去遠矣！金光明經云：以天護故，復稱天子。莊子云：夫帝王之德，以天地為宗，以道德為主，以無為為常。逸士傳曰：帝堯之時，有老人擊壤於路曰：吾日出而作，日入而息，鑿井而飲，耕田而食，帝何力於我哉？