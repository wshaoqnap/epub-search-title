即唐代之密宗高僧善無畏三藏所傳之曼荼羅。為密教胎藏曼荼羅之一。阿闍梨，乃指善無畏三藏。依大日經疏卷六所載，此曼荼羅係大日經具緣品、祕密品所說以外之曼荼羅。蓋大日經具緣品僅揭舉綱領，略說數十尊之上首而已，此曼荼羅即根據具緣品及其他品所說之諸尊，另又網羅大日經以外之菩薩天神等諸尊而成。
　此曼荼羅並非畫有具體形像，而僅列出各尊之名，其身色各以方、圓、三角等表示之，即方形代表黃色，圓形代表白色，三角形代表赤色。圖位顯示為上方（東）、右方（北）、左方（南）、下方（西），即貫通上右左下之四方三重院。其中，以釋迦牟尼為生身佛，和三界六道之雜類同列第三重，而異於胎藏現圖曼荼羅、胎藏舊圖樣中，以釋迦牟尼為變化法身列第二重，文殊、地藏等列第三重之圖式。又此曼荼羅所列舉之尊數為四百八十四尊，若加上使者眷屬，則共有七百餘尊，而具緣品所略說者僅有八十八尊，兩者之廣略差異可知。

　（圖像）謂善無畏三藏所傳之曼荼羅也。胎藏界曼荼羅之一種。此曼荼羅之建立次第，與大日經所說之曼荼羅及現圖曼荼羅略有不同。三重，十大院，列三百八十四尊云。出於大日經疏六，義釋四。