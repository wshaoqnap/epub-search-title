又作光明真言破地獄曼荼羅。即指將光明真言二十三字順時針書寫成圓形之字輪，中間書寫僧名等之曼荼羅。此係取光明真言一一字所放之光明，遍照眾生界，破除無明煩惱黑暗之意。此曼荼羅為生死出離之大祕法與重罪頓滅之大神咒，由其功德可破地獄門，開菩提道。修此真言之字輪觀時，須於心內畫此曼荼羅，並順逆旋轉觀其字義。此曼荼羅法，出家、在家二者皆可傳授，出家者先結誦三昧耶戒印言，次結誦五色光印言而授之；在家者則結金剛合掌而授之。 
　又曼荼羅之中間，除僧名等外，尚書有胎藏界大日之五字真言，此五字為大日如來之心咒，圓形字輪之光明真言，則為大日如來之大咒。另有阿字（大日如來之心中咒），及金剛界大日、隨求、滅惡趣、一字金輪等之種子，書寫於字輪中間。〔不空罥索光真言經、不空罥索神變真言經卷二十八、光明真言觀誦要門〕

（圖像）又曰光明真言破地獄曼荼羅。以光明真言二十三字，自右方旋書為圓形者。或於圖之中央書𑖀�𑖨𑖮𑖳𑖼𑖏之五字及𑖪𑖽（大日）�（隨求）�（滅惡趣）�（金輪）之種子，又有記亡者之戒名者。是蓋取光明真言一一字所放之光明，遍照眾生界，破無明煩惱黑暗之意。為此真言之字輪觀時，畫此曼荼羅於心內順逆旋轉觀其字義等。又於此曼荼羅中書阿等五字者，以光明真言為大日如來之大咒，五字為其心咒，又阿字為心中咒，故示一切字攝於五字，五字攝於一阿字也。見光明真言觀誦要門等。