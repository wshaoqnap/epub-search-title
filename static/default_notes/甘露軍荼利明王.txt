流注甘露水，以洗滌眾生之心地，因此又稱為甘露軍荼利明王（Amr!ti-Kun!d!ali，阿密利帝明王）。

（明王）軍荼利明王為五大尊之一。軍荼利明王有三種：一金剛軍荼利，二蓮華軍荼利，三甘露軍荼利。胎藏曼陀羅大鈔三曰：「師曰：胎藏界圖，三處有之。金剛手院軍陀利名金剛軍荼利，觀自在院軍荼利名蓮華軍荼利，蘇悉地院軍荼利名甘露軍陀利也。既其本誓各別也，故隨所用舉之。」穀響集七曰：「一家相承有三部軍荼利明王，甘露軍荼利為佛部，蓮華軍荼利為蓮華部，金剛軍荼利為金剛部。」梵語曰阿密利多軍荼利Amṛtakuṇḍalin，阿密利多，譯言甘露。軍荼利，譯曰瓶。此明王以甘露之寶瓶為三昧耶形，故名。軍荼利儀軌曰：「甘露軍荼利，能摧諸魔障。以慈悲方便，現大忿怒形。成大威日輪，照曜無邊界修行者暗瞑，速得悉地故。流沃甘露水，洗滌藏識中。」