由五佛授五智之灌頂寶冠予行者之印相與真言。五佛指大日（遍照尊）、阿閦、寶生、彌陀、不空。其中：(一)遍照尊，印相為二手外縛，二中指豎屈上指節，相拄成劍形，二食指各著於中指指背，置於頂上。金界沙汰中，則二食指不附著於中指，呈三股之形。真言為「唵（歸命）薩縛怛他哦戴濕縛哩耶（一切如來自在）毘曬迦（灌頂）吽（我）」。
　(二)阿閦佛，印相為二手外縛，二中指豎立如針，置於額部。真言為「唵（歸命）縛日羅薩怛縛（金剛薩埵）毘詵遮（灌頂）□（我）吽（種子）」。
　(三)寶生佛，印相為二手外縛，二中指成寶形，置於頂之右。真言為「唵（歸命）縛日羅囉怛曩（金剛寶）毘詵遮（灌頂）□（我）怛落（種子）」。
　(四)無量壽佛，印相為二手外縛，二中指成蓮葉，置於頂後。真言為「唵（歸命）縛日羅鈸娜磨（金剛蓮）毘詵遮（灌頂）□（我）紇哩（種子）」。
　(五)不空成就佛，印相為二手外縛，二中指納入掌中，其面相合，二拇指與二小指各相拄，置於頂之左。真言為「唵（歸命）縛日羅羯磨（金剛業）毘詵遮（灌頂）□（我）惡（種子）」。〔略出經卷二、蓮華部心軌、金剛王軌、勝初瑜伽軌、諸儀軌稟承錄、乳味鈔卷三〕

　（真言）五佛行者授灌頂之印言也。蓮華部心軌曰：「既次加持身，次應授灌頂五如來印契，各如三昧耶（言三昧耶之印），遍照灌於頂，不動佛於額，寶生尊頂右，無量壽頂後，不空成就佛，應在頂之左。」