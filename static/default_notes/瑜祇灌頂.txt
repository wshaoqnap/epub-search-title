原指瑜伽行者之灌頂。今指密教金剛乘（最上）瑜伽法中，傳授瑜祇經的大事印言之灌頂作法。此修法係據瑜祇經之金剛薩埵菩提心內作業灌頂悉地品與序品之說，為一極深祕之法，約當於五種三昧耶之第五三昧耶，亦同於大日經所說之以心灌頂。於密教事相上，諸流派之作法互異，而以日本臺密特重視此作法。

　（修法）日本東密一流，於金胎兩部灌頂外，由瑜祇經別立灌頂法，謂之瑜祇灌頂。謂兩部之灌頂為金胎二、瑜祇灌頂為金胎不二。因而為五種三昧中第五三昧耶之秘密灌頂。是與日本台密於兩部外，立兩部不二之蘇悉地灌頂相似。【又】為以心灌頂之別稱。瑜祇經內作業灌頂品，明以心灌頂，亦明手印灌頂。經所謂「置華於印中，令散彼支分。隨華所墮處，行人而尊奉。教彼本明印，令共作成就」是也。