（術語）佛法之護摩有二種，擇地作壇，以世火燒共物乳木，為外護摩，自身為壇，以如來之智火燒煩惱之薪，為內護摩。是云出世護摩，世諦護摩，事護摩，理護摩。而作世諦之事護摩，亦添理性之內觀也。大日經秘密曼陀羅品曰：「護摩有二種：所謂內及外。」大日經疏十五曰：「阿闍梨即作內護摩。若淺行人即作外法，而究竟為內法因。」瑜祇經疏中曰：「或直用內，能得成就，若直用外，不得成就。故作外法，必作內法。」大日經疏八曰：「若真言行者，但作世諦護摩，不解此中密意，則與韋陀火祀不相濫耶，故譯者兼智之名，庶令淺深二釋義用兼舉。」