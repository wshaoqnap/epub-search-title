密教圖像中，於金剛薩埵、欲菩薩、觸菩薩、愛菩薩、慢菩薩等五祕密中，加上八供四攝，共成十七尊，稱為五祕密曼荼羅。又稱十七尊曼荼羅。相當於金剛界九會中之理趣會。五祕密，即以淨菩提心為體，以金剛薩埵為主尊，以四煩惱為體，以欲、觸、愛、慢四金剛菩薩為眷屬，表示「煩惱即菩提」之義。一般流佈之圖像，中央畫金剛薩埵，右方安置欲、觸二尊，左方安置愛、慢二尊。若依深祕之義，欲菩薩乃金剛界大圓鏡智，故為大慧；觸菩薩乃寶部平等性智，故為大定；愛菩薩乃蓮華部妙觀察智，故為大悲；慢菩薩乃羯磨部成所作智，故為大精進。乃攝定於慧，攝精進於悲，合此四菩薩為悲智二德，復合悲智二德為一金剛薩埵，此即為愛染明王。〔五祕密儀軌、大樂金剛薩埵修行成就儀軌〕

　（圖像）又名十七尊曼荼羅。於金剛薩埵欲觸愛慢之五秘密，加八供四攝而成，故有此稱。金剛界九會中之理趣會，即與此曼荼羅相當。普通流布之像，中央畫金剛薩埵，右邊安欲觸二尊，左邊安愛慢二尊。而宗睿所傳之曼荼羅，欲金剛畫於薩埵之左後，觸金剛安於右後，愛金剛安於左側，慢金剛安於右側。又有以欲觸愛慢四菩薩順次安於前右後左者。若依深秘之義，則欲菩薩為金剛界大圓智鏡，故為大慧，觸菩薩為寶部平等性智，故為大定，愛菩薩為蓮華部妙觀察智，故為大悲，慢菩薩為羯磨部成所作智，故為大精進，乃攝定於慧，攝進於悲，合此四菩薩為悲智二德，合悲智二德為一金剛薩埵，是即為愛染明王也。