又作五祕密菩薩、五金剛菩薩。指密教金剛界之金剛薩埵及欲、觸、愛、慢等五金剛菩薩。又稱金剛薩埵、金剛箭、金剛喜悅、金剛愛、金剛欲自在；或稱大聖、眼箭、計裡計羅尊、愛、慢；或稱普賢菩薩、欲金剛、計裡計羅尊、愛金剛、金剛慢尊；或稱金剛薩埵、意生、觸、愛結、意氣。此五尊菩薩同為一體，表示不動五趣有情煩惱愛慾之當相，而直接開顯五智功德之意；亦即觀眾生的欲、觸、愛、慢之妄體，與真實菩提心之金剛薩埵為同體。以其染淨不二、因果同體之理趣深妙難解，故稱五祕密。
　五祕密住同一月輪之內，為不住生死之義，表大智之德；又坐同一蓮華上，為不住涅槃之義，表大悲之德。其名稱與部位、持物等列表如下：
　依金剛頂瑜伽金剛薩埵五祕密修行念誦儀軌載，欲金剛持金剛弓箭，表射除第八阿賴耶識中之一切有漏種子，成就大圓鏡智。金剛計裡計羅（觸金剛）抱持金剛薩埵，表淨除第七識妄執第八識為我癡、我見、我慢、我愛，以成就平等性智。金剛薩埵住大智印，表以金剛界三十七智，成就自受用與他受用之果德身。愛金剛持摩竭幢，表能淨意識緣慮於染淨有漏心，成就妙觀察智。慢金剛以二金剛拳置胯，表淨除五識之質礙身，起大勤勇，盡無餘之有情，皆頓令成佛，成就成所作智。
　此五尊之印相係以極喜三昧耶印為總印，或五尊有各別之印。又為滅罪等，以五祕密菩薩為本尊所修之行法，稱五祕密法。以五祕密為中心所建立之曼荼羅，稱為五祕密曼荼羅。〔大樂金剛不空真實三麼耶經、大樂金剛薩埵修行成就儀軌、金剛頂瑜伽他化自在天理趣會普賢修行念誦儀軌、普賢金剛薩埵略瑜伽念誦儀軌、金剛頂勝初瑜伽經中略出大樂金剛薩埵念誦儀軌、理趣釋捲上〕

（名數）金剛界所立之秘法。金剛薩埵（中）、欲（東）、觸（南）、愛（西）、慢（北），之五金剛菩薩也。一、金剛薩埵，謂一切眾生本有自性之六大。六大之體性堅固不變，故雲金剛。薩埵譯言有情，安之於中央者，以六大為諸法之根本體性故也。二、慾金剛，凡夫始遇阿闍梨，開示六大平等生佛不二之理，而發菩提心之位也。慾者，金剛頂蓮華部心儀軌說為菩提大欲，理趣經說為大欲最愛成就，菩提心為自取大菩提度盡法界大眾生之大貪欲心，故名慾。三、觸金剛，已發菩提心，入於三界，觸於一切眾生，而修大悲萬行之位也。能化為緣，所化為因，因緣和合而成濟度。是觸之義也。四、愛金剛，自成就佛果而專憐愛眾生之位也。五、慢金剛，住於涅槃而大我自在之位也。此慾觸愛慢之四字，雖悉為煩惱之名，然以表佛德故，悉付秘密之名字，故此五尊名為五秘密。理趣經開題曰：「欲觸愛慢之體，還表果德。」