梵名 Indra，巴利名 Inda。又作因陀邏、因達羅、因提梨、因提、因牴。意譯作天主、帝。為最勝、無上之義。即指帝釋天，為佛教之護法神，乃十二天之一。為忉利天（三十三天）之主，居於須彌山頂忉利天之善見城，率領四天王等眾，故稱天主、帝（帝釋）、釋迦天王、釋迦因陀羅。關於因陀羅之別名，據雜阿含經卷四十、別譯雜阿含經卷二舉出八名，即：釋提桓因、富蘭陀羅、摩伽婆、婆娑婆、憍尸迦、捨脂缽低、千眼，因提利。此外，自古所傳因陀羅之別名，或有一○八種，或有千種之多。

　（天名）又云釋迦提婆因提，釋迦因陀羅，釋迦羅因陀羅，賒羯羅因陀羅，釋迦提桓因陀羅，新云釋迦提婆因陀羅，釋迦提婆因達羅。梵音Sakra　Keva%na%mlndra，釋羅為名，譯曰能，提婆譯曰天，因陀羅譯曰主，又曰帝，即能天主。住於須彌山頂上，忉利天（即三十三天）之主也。略稱釋帝與帝釋。舊音之釋提桓因者，釋之一字寫釋羅，提桓之二字，寫提婆，因之一字寫因陀羅。智度論五十四曰：「釋迦秦言能，提婆秦言天，因提秦言主。」慧苑音義上曰：「釋迦者能也，因陀羅主也，言其能為天主。」慧琳音義二十五曰：「釋提桓因，具云釋迦提婆因陀羅，此云能仁天主。」觀音經義疏下曰：「帝釋是地居天主也，具云釋迦提桓因陀羅。釋迦言能，提桓只是提婆，提婆即是天，因陀羅名主，能作天主。」法華玄贊二曰：「梵云釋迦提婆因達羅，釋迦姓也，此翻為能，提婆天也，因達羅帝也，正云能天帝。釋提桓因云天帝釋俱訛例也，此在妙高山頂住，三十三天之帝王，過去字憍尸迦，此云璽兒，名阿摩揭陀，此云無害毒。即摩揭陀國過去帝釋修因之處，用為國名，彼國古名致甘露處。」

　（天名）舊云釋提桓因。