密教修法所用的觀法之一。又稱法界體性三昧觀、入法界三昧觀、入法界觀、後入三摩地觀。即觀顯本尊之意密與行者之意業本來融會不二的觀法。亦即行者於心月輪上，布列表地、水、火、風、空五大的梵字（阿、毘、羅、訶、佉），以及表示佛、菩薩的梵字，而思惟現象世界本來是空，最後實現本尊與自己一體無二之境地。於密教修法中，此字輪觀為意密成佛之祕觀、加持成佛之妙行，與正念誦、修口密的入我我入觀同是重要的觀法。
　　關於字輪的意義，《大日經疏》卷十四以之為轉生、不動之義。其文云（大正39‧723b）︰
　　「所謂字輪者，從此輪轉而生諸字也。輪是生義，如從阿字一字，即來生四字。（中略）又字輪者梵音云噁剎囉輪。噁剎羅是不動義。不動者，所謂是阿字菩提心也。如毗盧遮那住於菩提心體性，種種示現普門利益，種種變現無量無邊。雖如是垂[3831.4]無窮盡，能實常住不動，亦無起滅之相，猶如車輪雖復運轉無窮，而當中未曾動搖。由不動故，能制群動而無窮極也。此阿字亦復如是。以無生故，即無動無退，而生一切字輪轉無窮，是故名不動輪也。」
　　此觀有通、別二觀。別中更分三種，通別合有四種，稱之為四種字輪觀。通者，謂通觀五大種子，稱之為法界體性三昧。別三種者，(1)觀本尊梵號（如普賢法），(2)觀本尊心咒或心中心咒（如如意輪法），(3)觀本尊種子（如分觀阿彌陀）。
　　又，觀字輪一一字，有廣略重重的觀想法，或分別為字相觀、字義觀二段，或分字相觀、字義觀、無分別觀三段等。首先，字相觀為觀所觀文字之形相。其次，字義觀係觀所列文字之本不生等字義，亦即觀字義而觀一切法之實相；此有離分觀（各別觀諸字字義）、接屬觀（展轉相接而觀字義）二種。又，此字相、字義二觀各有順觀、逆觀，順觀彰顯從本垂[3831.4]之理，逆觀表修因感果之義。最後，泯亡字相、字義，住於無分別，此為無分別觀，係字輪觀之終。
　　如是觀字相、字義、無分別時，我心即五大，本尊之心亦為五大。行者內心之五大與本尊心的五大無二無別，相應涉入，故得修顯我心即毗盧遮那佛心。
　　此外，觀字輪之前，須先觀滿月輪。修此觀時，初心行者先觀身前一肘間有一肘量大之月輪，或橫觀之，或豎觀之；及觀熟，引月入心中。已達，行者直觀身內心月輪。心內觀熟，更觀想月輪逐漸周遍法界如圓珠，橫豎自在觀想。又，布列月輪上之文字，自利為向內排列，化他向外排列，二利雙存則橫列之。
　　〔參考資料〕　《大日經》卷五〈字輪品〉；《大日經疏》卷二十；《大日經疏演奧鈔》卷四十七；《無量壽如來修觀行供養儀軌》；《成就妙法蓮華經王瑜伽觀智儀軌》；《阿閦如來念誦供養法》。

為密教以本尊之種子或真言等文字輪為對像之觀法。又作法界體性三昧觀、入法界三昧觀、入法界觀。輪，為轉生、不動之義。諸尊之真言、種子等文字中，從一字轉生多字者，稱為字輪。又從阿字能生出一切之字輪，然阿字為本不生、不可得之義，其本身為本來常住不動，故字輪含有不動之義。密教之行者觀想心臟為圓明之月輪，並在此心月輪上觀本尊之種子或真言之文字輪，觀想自身心月輪上之字輪，與本尊心月輪上之字輪融合為一體，顯示自身本有之功德，即是本尊之法界體性，此種修法稱為字輪觀，屬身、語、意三密中意密之修法。
　此字輪觀分為通觀、別觀二種：(一)通觀，即以地、水、火、風、空五大之種子𑖀（a）、𑖤（va）、𑖨（ra）、𑖮（ha）、𑖏（kha）等五字為字輪，而觀想之，此乃諸尊共通之觀法，故稱通觀。(二)別觀，即各別觀本尊之梵號、心咒、種子等三種觀法，合上述之通觀計為四種。
　此外，觀想字輪之字時，有三重之觀法，即：(一)觀字相，謂觀字之形相。(二)觀字義，謂觀字之真實義。例如阿字，即觀其本不生、不可得之義。(三)無分別觀，謂離字相、字義二者相對之觀，而入於絕對無分別之觀；此即無相之觀。
　又行者於觀月輪時，或如平面般之仰觀（橫觀），或如正面般之豎觀，或如圓珠般之橫豎自在觀。另布列在月輪上之文字，若為自利者則向內，若為利他者則向外，而自、他二利皆具者則橫列之（附圖如下）。[PIC:P2384.GIF]關於五字字輪（通觀）之顏色，有諸多異說，或謂黃金色，或依次為黃、白、赤、黑、青（雜色）等。〔阿閦如來念誦供養法、大日經卷五字輪品、金剛頂瑜伽蓮華部心念誦儀軌、大日經疏卷十四、卷二十、祕藏記〕

（術語）觀𑖀𑖤𑖨𑖮𑖏之五字輪也。此觀亦名法界體性三昧。以五字五大為法界之體性故也。又名淨菩提心觀。以大日經說此五字之實義。云我是本不生等，疏家釋之。判定菩提之實義故也。其法先觀吾心為圓明之月輪，於其心月輪上布此字輪而觀之，是即觀顯自心本有法界法門身之功德也，若別尊時應於部而以此中一字為中心，以彼尊小真言右繞而布之，都法時總布五字。此月輪安於心上尊者出多法，或如仰鏡，於平面觀之，或如豎鏡，於正面觀之，或又如圓珠觀之。然諸軌所明多仰觀之。如法華軌言：秋月光明澄靜，仰在心中。無量壽軌言：猶如淨月仰在心中。五字陀羅尼頌云：右旋布心月，如以水精珠布明鏡之上。建立軌云：諦想心勝間圓明一肘，猶如秋月主澄，明仰在心，是其證也。其五字之色亦有多說，或通觀為黃金色，或通觀如於琉璃盤上並水精珠（此五字陀羅尼頌之意也），或以五字即五方五大等之故隨其部而觀其色，即𑖀者地而黃，𑖤者水而白，𑖨者火而赤，𑖮者風而黑，𑖏者空而青又雜色也。其詳見於秘藏記四等。