若據金剛頂經所說，將金剛界以圖繪表示，稱為金剛界曼荼羅；若據大日經之說，將胎藏界以圖繪表示，稱為胎藏界曼荼羅。以上兩界合稱真言兩部，或稱金胎兩部，為密教最根本之二面。若視為彼此對立，則稱兩部相對；若視為兩界一體，則稱兩部不二。於此，日本東密主張兩部原本互相不二，故不另立「不二之法」；但臺密另立不二之法，稱為蘇悉地法。此外，於色、心二法之中，金剛界配屬心法；於地、水、火、風、空、識等六大之中，金剛界配屬識大。此界代表性之印契為五股杵印。其傳承系譜，一般多以為：大日如來─金剛薩埵─龍猛─龍智─金剛智─不空。〔金剛頂經卷一、大日經義釋演密鈔卷七、十住心論卷十〕

（術語）金胎兩部，理智一雙之法門也。胎藏界為理性，金剛界為智用，而理為智之體，智為理之用，理智冥一，有如水波。因此兩部一體不二也。在果智之妙用與法性之寂靜，姑異法門而已。依兩部不二之深秘，則胎藏為詮金剛之名。金剛為詮胎藏之名。其故以𑖪𑖽字雖是金剛界大日之種子，然以五字布於身之五處時，以𑖪𑖽字布於胎，是金剛詮胎藏之證也，又以𑖀字雖為胎藏界大日之種子，然大日經說𑖀字謂為勝作金剛輪。是胎藏詮金剛之證也。因此於胎藏界安金剛門，於金剛界安蓮華門，又胎藏界之道場觀，先觀月輪於其上觀蓮華，金剛界之道場觀，先觀蓮華，於其上觀月輪。是即胎金非二，理智是一之意也。故東密於兩部之外不立蘇悉地之不二法也。見秘藏記鈔一。