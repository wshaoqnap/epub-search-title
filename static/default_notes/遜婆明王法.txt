密教之修法。即修行者口誦金剛薩埵一字心密言，於自身安布金剛界與胎藏界兩部諸尊，並觀想身如佛形之修法。「遜婆明王」為降三世明王之異名，故遜婆明王法即指降三世明王法。〔瑜祇經金剛薩埵菩提心內作業灌頂悉地品〕

　（修法）內作業灌頂品所說。經疏三曰：「遜婆明王五部吽迦羅具三十七尊，內外火法之護磨也。」經說遜婆明王之根本真言曰：唵[口*縛]日羅吽（引），迦羅吽吽吽，爾遜婆，吽吽。金剛頂十八會初，教王會四大品中第二降三世尊有六曼荼羅，所謂大三法羯之四各具三十七尊，皆持降三世印，四印會十七，一印會十三尊。今文之四印加持，東方四印曼荼羅之十七尊法也。