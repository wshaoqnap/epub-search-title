密教用語。指內院的四供養菩薩。又作內四供、內供養、內供。為密教金剛界曼荼羅金剛輪內四隅的嬉、鬘、歌、舞四菩薩。與外四供養（香、華、燈、塗四菩薩）合稱八供養菩薩。
　　據《金剛頂瑜伽略述三十七尊心要》所述，此四菩薩，從中央大日如來流出，以供養四方如來，即金剛嬉菩薩以適悅菩提心（嬉）供養東方阿閦（不動）佛，金剛鬘菩薩以華鬘瓔珞（鬘）供養南方寶生佛，金剛歌菩薩以說法斷疑（歌）供養西方阿彌陀佛（觀自在王如來），金剛舞菩薩以事業成就（舞）供養北方不空成就佛。
　　此四菩薩分別住於四佛曼荼羅左邊月輪內，稱內四供養。而四方如來為報答大日如來之供養，分別以香、華、燈、塗四菩薩還供大日如來，稱作外四供養。然亦有以嬉等四菩薩為四佛流出，以之供養大日如來。如《四十帖決》卷四云（大正75‧859b）︰「問︰何故大日以花等供外，四佛以嬉等為內供耶﹖答︰四佛供大日是自受法樂義也，大日智印故也，故身親所有具供之，謂嬉戲也，鬘首莊，歌口所宣也，舞身儀，大日供四佛為他所現也，即當他受用義，故用外所有花等也。」
　　關於內四供養之形像，據《祕藏記》所載，金剛嬉菩薩是黑色，金剛鬘菩薩是白黃色，金剛歌菩薩是白肉色，金剛舞菩薩是青色，皆在金剛輪內。此為現圖內四供養形像之通軌。而理趣會則依《最上根本大樂金剛不空三昧大教王經》卷三之說，將此四菩薩安置於外院。
　　〔參考資料〕　《金剛頂瑜伽中略出念誦經》卷二；源豪《授法日記》卷二；信日《金剛界曼荼羅鈔》卷下；圓仁《金剛頂大教王經疏》卷六。

內院之四供養。又作內四供、內供養、內供。「外四供養」之對稱。即在金剛界曼荼羅金剛輪內四隅之嬉、鬘、歌、舞四菩薩。係由中央大日如來心中流出以供養四佛者。依金剛頂瑜伽略述三十七尊心要載，金剛嬉菩薩供養東方阿閦（不動）如來，金剛鬘菩薩供養南方寶生如來，金剛歌菩薩供養西方彌陀如來（觀自在王），金剛舞菩薩供養北方不空成就如來，分別住於四佛曼荼羅左側之月輪內。又依祕藏記所載，金剛嬉菩薩身為黑色，金剛鬘菩薩為白黃色，金剛歌菩薩為白肉色，金剛舞菩薩為青色，此係現圖內四供養形像之通軌。但理趣會則依據最上根本大樂金剛不空三昧大教王經卷三之說，安置內四供養於外院。〔金剛頂瑜伽中略出念誦經卷二〕

　（名數）先由大日如來之心中流出嬉戲菩薩供養東方阿閦如來，嬉戲者，眾生初得生佛不二之菩提，照了自身即佛，大歡喜之標幟，是金剛部阿閦如來之三摩地也。故今與以相應之嬉戲適悅形菩薩供養之。次由中心流出鬘菩薩供養南方寶生如來，華鬘者，理智具足，萬德開發之標幟，是寶部寶生佛之三摩地也，故與以相應之華鬘瓔珞形菩薩供養之。次由心中流出歌菩薩供養西方彌陀如來。歌者，說法之標幟，是蓮華部彌陀如來之三摩地也，故與以相應之歌菩薩供養之。次由心中流出舞菩薩供養北方不空成就如來。旋舞者，神通自在遊戲作業之標幟，是羯磨部不空成就如來之三摩地也，故今以舞菩薩供養之。此四菩薩中第一者取其心身之愛嬌，第二者取其服裝之善美。後之二者，取其技藝之精妙也。