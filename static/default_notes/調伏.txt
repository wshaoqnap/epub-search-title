（修法）修五大明王等法退治怨敵惡魔也。五部尊法之一。補陀落海會軌曰：「三降伏法，用金剛部尊等，是故有五大忿怒尊等。」不空譯之阿毘遮嚕迦儀軌品明諸種之降伏法。

（術語）修法四種之一。念五大明王等而修護摩，以退治惡魔怨敵之法也。「調伏法取黑月日中亦夜半起首。不論善惡日行之，不得三時行。若急速者不論白黑，其火曜星宿等尤吉。行者面向南方蹲居，以右足蹈左足上，即觀自身遍法界，成青黑色三角曼荼羅。我身一法界，我口即爐口。我作降三世忿怒尊。眷屬圍繞。又想追置彼惡人身於壇上。放大智火，燒淨我身中業煩惱及彼惡人貪瞋痴並所作惡事。彼此平等蒙法利益，獲得長壽福樂。」

以威力降伏怨敵或是惡魔之法，如修五大明王之法是。