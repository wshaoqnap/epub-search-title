指胎藏、金剛兩部之曼荼羅，各具淺略、祕密二重。(一)胎藏界：(1)淺略曼荼羅，依大日經具緣品所載，乃大日住阿彌陀三摩地所現之加持境界，三部中之蓮華部曼荼羅。(2)祕密曼荼羅，依祕密品，乃毘盧遮那佛本地之境界，三部中之佛部曼荼羅。(二)金剛界：(1)淺略曼荼羅，依教王經、略出經之說，乃大日住阿閦三摩地，誦吽字成阿閦佛為成身會者，三部中之金剛曼荼羅。(2)祕密曼荼羅，依瑜祇經序品，乃大日如來住於眾生本有之三摩地，於本有無作之境界所現之自性，而成三十七尊，三部中之佛部曼荼羅。
　總之，淺略者乃加持修生之曼荼羅，祕密者乃本有本地之曼荼羅。胎藏本地之理佛更住於西方蓮華部，加持現曼荼羅，又本有金剛之智佛更住於東方金剛部，示修生曼荼羅。故深祕之兩部於佛部中建立，淺略之兩部於蓮、金二部為其體。〔祕藏記、祕藏鈔卷一〕

　（術語）胎金兩部之曼荼羅，各有淺略秘密之兩重。在胎藏界者，大日經具緣品所說，大日住阿彌陀三摩地所現之加持境界也。是於三部中為蓮華部之曼荼羅，淺略曼荼羅也。疏六曰：「青色是無量壽色，既到金剛實際即以加持方便，普現大悲曼荼羅，如淨虛空中具含萬德故。」又秘密品所說者，為毘盧遮那本地之境界，三部中之佛部曼荼羅即是秘密曼荼羅也。在金剛界者，教王經，略出經所說之大日，住阿閦三摩地，誦吽字成阿閦佛為成身會者，是三部中之金剛部曼荼羅，即淺略曼荼羅也。又瑜祇經序品所說之曼荼羅，是三部中之佛部曼荼羅，秘密曼荼羅也。故瑜祇經非十八會之攝，經自說謂為本有金剛界。大日如來住於眾生本有之三摩地，於本有無作之境界所現之自性所成三十七尊，故其種子三形等大與常途之說相相異。即淺略者乃加持修生之曼荼羅，秘密者乃本有本地之曼荼羅，胎藏本地之理佛更住於西方蓮華部加持現曼荼羅，又本有金剛之智佛更住於東方金剛部示修生曼荼羅，故深秘之兩部於佛部中建立之，淺略之兩部於蓮金二部為其體也。見秘藏記本，同鈔一。

　　二重曼荼羅者，胎金兩部之曼荼羅，各有淺略秘密之兩重。
　　一、在胎藏界者：
　　　一、大日經具緣品所說，大日住阿彌陀三摩地所現之加持境界也。是於三部中為蓮華部之曼荼羅，淺略之曼荼羅也。
　　　二、又秘密品所說者，為毘盧遮那本地之境界，三部中佛部之曼荼羅，即是秘密之曼荼羅也。
　　二、在金剛界者：
　　　一、教王經略出經所說之大日住阿閦三摩地，誦吽字成阿閦佛，為成身會者，是三部中之金剛曼羅，即淺略之曼荼羅也。
　　　二、又瑜祇經序品所說之曼荼羅，是三部中佛部之曼荼羅，秘密之曼荼羅也。故瑜祇經非十八會之攝，經自說謂為本有金剛界大日如來，住於眾生本有之三摩地，於本有無作之境界，所現之自性所成之三十七尊。