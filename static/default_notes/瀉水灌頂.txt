（名數）一、阿闍梨灌頂，即傳法灌頂。此有三部之別。二、受明灌頂，又云成就灌頂。三、息災灌頂，又云滅罪灌頂。四、增益灌頂，又云求果灌頂。五、降伏灌頂，又云除難灌頂。見入壇鈔二。【又】一、光明灌頂，以光明加被行者之身也。二、甘露灌頂，以香水灌頂也。三、種子灌頂，觀種子而布於身心也。四、智印灌頂，以印契加持於五處也。五、句義灌頂，觀真言之義，布之於心胸，能悟解之也。見金剛頂義釋。【又】五種之三昧耶，謂之五種灌頂。已上諸種中，三種中之事業灌頂一與四種灌頂之四，五種灌頂中第一種中之甘露灌頂一，其第二種中學法灌頂已下之三，正是瀉水灌頂，餘者皆或受師之護念或傳佛智而灌頂也。