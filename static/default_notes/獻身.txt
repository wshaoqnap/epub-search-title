謂皈依、歸命，或獻身信奉之意。源自梵語 namas（巴 namo，音譯南無）；namas原謂屈身禮敬，其後演變為皈依、獻身等意。此乃佛教徒對三寶皈依或獻身之信仰所不可或缺者。至大乘佛教，獻身之意義有進一步之發揮，認為所謂禮佛乃對他人獻身之服務。如菩提行經所載（大三二·五四四下、五五○中）：「我今思惟為自他，願佛受斯隨力施；我自身施一切佛，以自身等遍一切。（中略）我今奉事於如來，同於世間諸僕從；眾人足蹈我頂上，受之歡喜而同佛。」
　於密教中，更講求絕對之奉獻。如金剛頂經瑜伽修習毘盧遮那三摩地法所載（大一八·三二七下、三二八上）：「為欲承事諸如來，捨身奉獻阿閦佛；全身委地以心禮，金剛合掌舒頂上。（中略）為求供養轉法輪，次應敬禮無量壽；金剛合掌置頂上，以口著地奉其身。（中略）由是獻身方便故，便能示現種種身。」

　（術語）獻身於佛也。金剛頂經瑜伽修習毘盧遮那三摩地法說行者以身獻阿閦等之四佛曰：「為欲承事諸如來，捨身奉獻阿閦佛。全身委地以心禮，金剛合掌舒頂上。（中略）由此獻身方便故，便能示現種種身。」