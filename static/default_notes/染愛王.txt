（明王）瑜祇經有愛染染愛兩品，兩品皆說愛染王之三摩地。凡染愛愛染之名字或為各別之訓釋，或為同一之釋，又就兩品所說之尊體而同異之傳不同。瑜祇經拾古鈔上曰：「染愛王，成事智釋迦獨入火宅中，與眾生染愛故。」又曰：「染愛王兩頭二臂，愛染王一頭六臂。」義決曰：「如來雖已離於愛染，由美巧故，諸佛愛念，如世恩愛，不相捨離。」大教王儀軌上曰：「善以最上敬愛法，普能敬愛一切佛，大愛心亦不捨魔，此即金剛菩薩。」秘藏記末曰：「染愛，定慧均等，互相攝入，攝持不離，曰愛染也。」