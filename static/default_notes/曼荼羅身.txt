（術語）胎藏界之法弟子受灌頂已後，阿闍梨以𑖀𑖽字加持其弟子成四種之曼荼羅身也。大疏八曰：「阿闍梨復當頂禮曼荼羅一切世尊，為灌頂故，至誠啟白，即以寶瓶徐遶曼荼羅三匝已，復更如法加持，至弟子所先用𑖨（囉）字為火，焚燒其身悉成灰已，方用四瓶次第（由普賢瓶為始）灌之，灌已，觀此灰中作�（嚩）字門，其色純白，從此出生五字，所謂𑖀（阿）𑖪𑖽（鍐）�（囕）𑖮𑖳𑖼（吽）�（欠）。持其五字輪（是五輪塔婆也）。次說𑖀𑖽字在其頂上，轉成中胎藏。又從此字生三重光焰：一重遍繞咽上，隨所照及之處諸尊隨現，即成第一院曼荼羅。次一重光遍繞心上，諸尊隨現成第二重曼荼羅。次一重光遍繞臍上，諸尊隨現成第三重曼荼羅。爾時弟子都成曼荼羅身也。」