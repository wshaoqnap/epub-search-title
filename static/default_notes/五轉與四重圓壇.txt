（術語）五轉配於胎藏界之四重圓壇，則如圖。此有從果向因與從因至果之二種。見菩提心義六。問曰：從果向因之時，以阿字為中央大日之種子，則胎藏界曼荼羅從果向因也，故以阿字為種子，何以諸家又以第五之惡（長）字為中央大日之種子耶？答曰：胎藏界為從果向因者，以對於金剛界之從因至果故也，然金胎兩部，本為不二，則金剛界亦宜有從果向因之化他，又胎藏界亦可有從因至果之自利。故於疏說此兩義也。然則大日如來，今出從果向因之化他門，以究竟方便智現四重曼荼羅，使一切眾生引入中台大日如來之位，故其種子為方便究竟之惡（長）字也。持誦第二云：「私云𑖀為大日是從因向果種子，𑖀𑖾為大日是從本垂跡種子，今灌頂像是垂跡形故�為定。」