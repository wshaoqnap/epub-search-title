（真言）自在天變現欲樂之真言也。大日經疏十一曰：「如欲界有自在悅樂意明，（中略）自在天主以此悅樂意明力故，現種種雜色欲樂之具能滿於一切，（中略）為一切天子天女等示現內外有情無情之境，如現食味音樂一一可提現前受用，若見女色等身亦可五欲自娛，各隨彼心之所欲，何況如來真言而不能普現色身作佛事耶？」