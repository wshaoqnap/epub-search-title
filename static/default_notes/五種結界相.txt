出自善見律毘婆沙卷十七，為如來製定比丘結界之法，係指比丘作法事、行布薩、建塔寺時，於空地、山林、水邊，隨其場地之廣、狹、大、小，結界而以立界相。依其所呈現之形相，可分為五種，即：(一)方相，即結界之處，其形方正。(二)圓相，即結界之處，其形團圓。(三)鼓形相，即結界之處，如鼓之形。(四)半月形相，即結界之處，如半月之形。(五)三角相，即結界之處，其形三角。此五種結界相即以四方或一方有長流之水，則以水為界相，若無水源或水不常流，則不可。或以樹為界相，若枯朽之樹及不相連者則不可；或以路為界相，若斷絕之路亦不可；或以石為界相，若散漫之石亦不可。若無水、樹等，則當立石或種樹於四邊，以為界相。〔四分律行事鈔資持記捲上二之一、釋氏要覽卷下〕