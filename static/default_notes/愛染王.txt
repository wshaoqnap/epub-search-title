（明王）明王名（Ra%ga），明王外相現忿怒暴惡之形，其內證以戀愛染著之至情為本體，故名愛染明王。即愛神是也。愛染為貪欲之煩惱，今以之為神明之體者，煩惱即菩提之意也。大日經疏十曰：「常教以無貪治貪，今教以大貪治貪。」其身相乃三面六臂之忿怒尊，持種種之法具。瑜祇經愛染王品曰：「身色如日暉，住於熾盛輪，三目威怒視，首髻師子冠，利毛忿怒形，又安五鈷鉤。在於師子頂，五色華鬘垂，天帶覆於耳。左手持金鈴，右執五峰杵，儀形如薩埵。安立眾生界，次左金剛弓，右執金剛箭，如射眾星光，能成大染法。左下手持彼，右蓮如打勢，一切惡心眾，速滅無有疑。以諸華鬘索，絞結以嚴身，作結跏趺坐，住於赤色蓮。蓮下有寶缾，兩畔吐諸寶。」