又作歡喜天供、聖天供。即指以歡喜天為本尊，為除障難、得富貴所行之修法。《大聖歡喜雙身大自在天毗那夜迦王歸依念誦供養法》云（大正21‧303c）︰「若不知此法者，於餘尊法難得成就，復多障礙。故先可修此道。」
　　此法之修行可分三種，即浴油供、酒供與華水供。此中，行酒供者較少，其餘二供略如下述︰
　　(1)浴油供︰即以胡麻油灌浴本尊之像，如《使咒法經》云（大正21‧297b）︰
　　「當取一升胡麻油，用上咒咒其淨油一百八[836.9]，煖其油，以淨銅器盛著煖油，然後將像放著銅盤油中安置壇內，用淨銅匙，若銅杓等攣油，灌其二像身頂一百八[836.9]。以後日日更咒舊油一百八[836.9]，一日之中七[836.9]灌之。平旦四[836.9]，日午三[836.9]，共成七[836.9]。如是作法，乃至七日隨心所願成，即得稱意。」
　　(2)華水供︰又稱水歡喜天供。即於壇上安置十一面觀音像與雙身歡喜天像，次將香水盛於水器中，放置在正面，而灌浴之，其餘作法同於浴油供。或將二尊各置一壇，小器亦各別，先行十一面供，復行聖天供。《十一面神咒心經》云（大正20‧154c）︰
　　「若知身中有諸障難，所求善事多不如心，衰禍時時無因而至，應以香水浴此像身，復取此水咒之一百八[836.9]，以浴毗那藥迦像身，復取咒之一百八[836.9]，自灑其身，一切障難自然消滅，諸有所求無不如意。」
　　又，密教在修一般大法時，多先修浴油供，然中古時代在修請雨經法時，多以歡喜天供代替浴油供；即以香水灌浴觀音像，浴像畢已，還收取水，對像咒一百八[836.9]，自浴身已，則一切障難悉可消滅云云。
　　〔參考資料〕　《陀羅尼集經》卷四、卷十一；《大使咒法經》；《毗那夜迦[3977.2]那[4183.7]底瑜伽悉地品祕要》；《十一面觀自在菩薩心密言念誦儀軌經》卷上。

密教以歡喜天為本尊，為除障難、得富貴之修法。又作歡喜天供、聖天供。依大聖歡喜雙身大自在天毘那夜迦王歸依念誦供養法載，若不知歡喜天法，則其餘尊法難成，且多障礙。故密教行者修諸大法時，必附修歡喜天法。然若為求得富貴、聰明、高官等，有時只專修歡喜天法，非為諸大法之附隨法。
　修歡喜天法有浴油供、酒供、華水供三種。其中，浴油供之法，即以胡麻油灌浴其像。據使咒法經謂，欲修歡喜天法，必先造像頭人身之形像，於淨室內用淨牛糞磨製成一圓壇，當取一升胡麻油，持誦咒語，暖其油，然後用淨銅器盛暖油，安置於壇內，再以淨銅匙或銅杓取油灌浴歡喜天像，於正灌油時，宜數數發願，此外，應準備盞酒、歡喜團、蘿蔔根等供物。〔陀羅尼集經卷四、十一面神咒心經、大使咒法經、十一面觀自在菩薩心密言念誦儀軌經捲上〕