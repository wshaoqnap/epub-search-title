又不動法為息災、增益之修法，祈國泰民安則稱為安鎮法。〔大日經疏卷十、卷十三、聖無動尊安鎮家國等法〕

又作安鎮國家不動法、國鎮法、鎮宅法。為密教之修法。此法乃為新宅初成時，祈求平安；或為鎮護國家，祈禱康泰所修之祕法。關於其修法，據聖無動尊安鎮家國等法所載，先於鎮壇之上置一四臂之不動明王及十二天諸眷屬，次觀種子吽字、三昧耶形鎮輪（三股輪），後誦鎮宅咒等。此外，尚須畫十二天曼荼羅（中央為不動明王），懸掛於壇場上，結願後，將畫像捲封於竹筒中，置於寢殿中心樑柱之橫側，並加以堅閉之。〔阿娑縛抄卷一二四安鎮正鎮作法〕

　（修法）又曰鎮宅法，安鎮國家法。造新宅時，祈其家宅安穩，或為鎮護國家而修之秘法也。勸請四臂之不動明王，十二天諸眷屬，道場觀觀種子吽字，三昧耶形鎮輪（三股輪），誦鎮宅咒等，當日再畫十二天曼荼羅（中央四臂不動），懸之壇場，結願後，卷其畫像，封之竹筒中，鐫寢殿中心樑之橫側，置於其中而堅閉之，或書不動鎮宅之咒並十二天之種子等，安置之於樑上，又有以五寸之金銅不動授與施主家者。見聖無動尊安鎮家國法等。