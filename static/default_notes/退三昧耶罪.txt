退失三昧耶之罪，為密教三種重罪之一。三昧耶即自己之本誓。謂已受法之修行人退失自己之本誓。依大日經疏卷十一內文之意，即真言行者應勤修行門而不中斷，若在中路退廢，即非精進之相，當得者不得，已得者退失，於道有礙，故行者一心精進，如救頭燃。因精進不放逸，便能於此生得佛知見；反之，若不能一心精進而中途退廢者，則犯退三昧耶罪。〔大日經卷七、大日經疏演奧鈔卷一〕