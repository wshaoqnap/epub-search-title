「顯略阿闍梨」之對稱。即大日如來，或由大日如來受灌頂者。又稱深祕師。據大日經疏卷三載，毘盧遮那佛以本願之故，住於加持世界，普現悲生曼荼羅，稱為深祕阿闍梨。同書卷十五載，蒙佛灌頂者，為深祕之佛；蒙世間人師之所授者，即稱為顯略阿闍梨。又大日經疏演奧鈔卷二載，淺略（即顯略）、深祕二種阿闍梨有三義：(一)事業壇傳法灌頂之阿闍梨（第四三昧耶）為淺略，祕密壇寂然以上之阿闍梨（第五三昧耶）為深祕。(二)事業阿闍梨至毘盧遮那究竟阿闍梨，各具淺深之二義。(三)初地以上見諦阿闍梨為深祕，地前六無畏未見諦阿闍梨為淺略。〔大日經卷五祕密漫荼羅品〕

《X0438 大日經義釋》
毗盧遮那以本願故住於加持世界普現悲生漫荼羅是名深祕阿闍棃