（術語）真言之金胎兩部，胎藏界觀眾生之肉團心為蓮華，以其開合分因果，金剛界觀之為月輪，以其圓缺分凡聖。其月輪標幟菩提心圓明之體也。金剛頂經一曰：「時菩薩白一切如來言，世尊如來我遍知已，我見自心形如圓月，一切如來告言：汝已發一切如來普賢心，獲得齊等金剛堅固。」菩提心論曰：「一切眾生悉合普賢之心，我觀自心形如月輪，何故以月輪為喻？謂滿月圓明體則與菩提心相類。」建立軌曰：「諦想心臆間圓明，可一肘（即菩提心），猶如秋月光澄明仰在心。」