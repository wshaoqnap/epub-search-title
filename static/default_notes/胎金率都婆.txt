（物名）胎藏界為𑖀等五字所成。金剛界為𑖪𑖽一字所成。而其塔形有二說：一胎藏界為五輪塔，是為本有之因德，故不加莊嚴也。又金剛界為多寶塔，是為修生之果德，故加莊嚴也。又一說，二塔同為五輪塔，於運心宜有差別，五字所成者，為各別之五輪色法塔，一字所成者，為無礙之五輪心法塔。問：今兩部之三昧耶曼荼羅所圖者，同似寶塔，而其形無差別，今何言五輪塔耶？答曰：寶塔之總體為五輪，五輪之上以四曼加莊嚴也，今約於本體兩部共謂為五輪耳。見秘藏記鈔四。而此為自性清淨心，亦為真如，亦為法性，亦為佛，亦為如來藏，亦為觀。見秘藏記本。