為密教修法中，結誦佛眼尊根本印言之加持作法。又作佛部母加持。佛部母，即佛眼尊。密教修行者以加持念誦之功德奉獻佛眼尊，其功德悉納於金剛寶藏中而不壞失，由是則可成就現證菩提之勝因。其加持之法，係於結誦佛眼尊根本印言之時，加持於行者身之五處（額、左肩、右肩、心、喉），使自身成為佛眼尊；另加持於面上之五處（右眼、左眼、右眉、左眉、眉間），以開啟行者之五眼（肉眼、天眼、慧眼、法眼、佛眼），其時並於行者面上順旋三遍，令一切見者皆悉歡喜。〔瑜祇經金剛吉祥大成就品〕