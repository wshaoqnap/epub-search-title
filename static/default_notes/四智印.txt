四智印之略稱。指密教金剛界五智如來中，除大日如來之法界體性智之外，其餘四佛之四智。即指：阿閦如來之大圓鏡智、寶生如來之平等性智、無量壽如來之妙觀察智、不空成就如來之成所作智。

（名數）一切印契一切法要以四智印攝盡之：一大智印，梵名摩河岐若勿他羅Mahā-jñāna-mudrā五相成身之佛也。二三昧耶印，梵名三昧耶岐若勿他羅Samaya-jñānā-mudrā諸尊所持三昧耶形五鈷刀蓮華之類也。又結於諸尊手之印契也，又結於行者手之印契也。三法智印，梵名陀羅摩岐若勿他羅Dharma-jñāna-mudrā本尊之種子也。又法身之三摩地也，又顯密一切之契經陀羅尼也。四羯摩智印，梵名羯羅摩岐若勿他羅Karma-jñāna-mudrā諸尊之威儀作業也。見諸部要目，秘藏記本。又謂四種曼荼羅。印者決定不改之義，智者決斷簡擇之義，四曼表佛之內德，決定不改，又各守其德，決斷簡擇，故稱智印。見辨惑指南四。所藏記鈔三曰：「問：四種曼荼羅，四智印，有何差別？答：尊者之解釋不一。然依一義只是建立不同，約於輪圓具足之邊，名為四曼，約於決斷不改之邊謂之四智印，於其法體有四曼四智差別也。」