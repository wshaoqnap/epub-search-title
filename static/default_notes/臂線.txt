（修法）以五色之線懸於臂次除病，是婆羅門之法，佛亦為病緣於諸弟子開之。毘奈耶雜事一曰：「六眾乞食，見諸婆羅門以妙香華莊嚴形體，將五色線繫臂上。六眾亦以五色線繫臂上，入城乞食。諸人見之而譏弄之。佛因制之，言若繫者得越法罪。時有苾芻嬰病，詣醫問處方。答言聖者取五色線咒之，繫於臂即病癒。曰：世尊不聽。彼言：仁大師慈悲為本，緣病開許無疑。時諸苾芻言於佛，佛言我今聽諸苾芻為病因緣，受醫人教者，繫線亦無犯。」