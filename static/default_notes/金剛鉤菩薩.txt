（菩薩）Valr&amacron;&ndotabv;kuśa，金剛界三十七尊中四攝菩薩之一。住於東方。標以鉤，鉤召一切眾生。鉤，梵語央俱施。秘藏記末曰：「金剛鉤菩薩，黑色，左手拳，右手取鉤。」略出經曰：「由結金剛鉤契故，能為鉤召。」

金剛鉤，梵名 Vajra^n%kus/ah!，音譯縛日囉矩捨、縛日羅矩捨。西藏名 Rdo-rje lcags-kyu。密教金剛界三十七尊中，四攝菩薩之一。位居曼荼羅第一重之東門。密號普集金剛、召集金剛、鉤引金剛。此尊以堅固猛利之菩提心，拔引眾生出離惡趣，猶如漁夫以鉤捕魚；出自中央大日如來之下轉門，司掌攝取眾生之德，並召集一切賢聖降臨道場，表示攝取眾生之德。種子為[fan(jah!)]（jah!），即因緣法悉攝入不生之義。
　三昧耶形、真言，於各會中皆不同，如於成身會中，三昧耶形為金剛鉤，形像為身呈黑色，左手作拳置於腰部，右手執鉤；真言為「唵　縛日囉　矩捨　弱」。於三昧耶會，三昧耶形為蓮花上之三股鉤，真言為「阿夜呬　弱」。於微細會，形像為右手持三股鉤，左手在腰部握拳伸食指。於供養會，形像為兩手持蓮，蓮上有三股鉤。〔金剛頂經卷二、金剛頂瑜伽中略出念誦經卷二、金剛頂瑜伽三十七尊出生義〕