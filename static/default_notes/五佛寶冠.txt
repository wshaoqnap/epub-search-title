又作五佛冠、五智冠、五智寶冠、五寶天冠、灌頂寶冠、寶冠。即大日如來、金剛薩埵、虛空藏菩薩、諸佛頂尊等所戴之寶冠。寶冠中央有五化佛，用以表示五智圓滿之德。修法中，弟子入曼荼羅道場受灌頂時，阿闍梨為其結誦五佛灌頂印言，印行者之頂上、額、頂右、頂後、頂左、灌五智之瓶水，令戴五佛寶冠。既已受五佛灌頂，即表自成大日如來之意。又五佛之配列有二，一以大日位於中央，其四方安置四佛，一則橫列五佛。〔諸佛境界攝真實經卷中、陀羅尼集經卷二、大樂金剛薩埵修行成就儀軌、尊勝佛頂修瑜伽法軌儀卷下、大日經疏卷八〕

　（物名）又名五佛冠，五智冠，五智寶冠，五寶天冠，略稱寶冠。冠中有五化佛，表五智圓滿之德，故有此名。諸佛境界攝真實經中所謂「頂有五寶天冠，天冠中有五化佛，結跏趺坐」者是也。是蓋為大日如來及諸佛頂尊所戴之寶冠，冠中之化佛，即五智五佛也。