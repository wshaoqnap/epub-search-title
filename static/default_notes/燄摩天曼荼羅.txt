以燄摩天為中心所建立之別尊曼荼羅。乃為祈冥福、延壽除災而修燄摩天法時所用之曼荼羅。其圖相有數種，據金剛頂瑜伽護摩儀軌所載，主尊燄摩天乘水牛，右手執人頭幢，左手仰掌，垂右腳；有二天女及二鬼使者隨侍。日本覺禪鈔之圖相為中央燄摩天踞於水牛背上，左右有二後，其外邊各安成就仙、遮文荼，天之上部中央有太山府君，著唐服憑機，其左右坐毘那夜迦、拏吉尼。天之下方中央有五大道神坐於床上，其左方為司命、右方為司錄。〔大日經卷五祕密漫荼羅品、大日經疏卷十六、阿娑縛抄卷一五四〕