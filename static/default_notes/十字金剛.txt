羯磨杵（梵 Karma-vajra）密教法器，由三鈷杵交叉組合成十字形，象徵諸佛本具之作業智，屬於輪寶。又稱羯磨金剛、十字羯磨、十字金剛、輪羯磨，或單稱羯磨。
　　修法時，大壇之四隅各置一羯磨金剛，以象徵摧破十二因緣之義。此外，亦有以蓮花形羯磨台置於大壇四隅者，《一字佛頂輪王經》中說：「其四角隔，各畫二金剛杵，十字交叉，如是印等蓮華臺上如法畫之。」

（物名）法器名。橫三股作十字者。於修法用之。羯磨者，必以金屬製，謂之羯磨金剛。大日經五曰：「以本性清淨故，羯磨金剛所護持故。淨除一切塵垢我，乃至株杌過患。」疏十六曰：「金剛有二種：一者智金剛，二者業金剛。此梵云金剛羯磨，謂所作事業也。以此金剛業而加持故，得淨除其心地。」金剛頂義決曰：「若欲種族得增長，爐內作羯磨印相，謂三股十字形。」此形為三股與三股相突貫之相，正示金剛杵之作業者。