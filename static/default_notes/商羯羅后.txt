梵名 Brahmi^。音譯沒羅歌弭、末羅呬弭、末羅弭。即梵天之妃。亦有列為七母天之一。又作梵天妃、梵天後。大日經、大日經疏多稱大梵明妃。為密教胎藏界外金剛院之列眾。其形像身呈白肉色，右手屈臂握拳，左手屈臂當胸，持蓮花。梵天離欲清淨，應無后妃，於密教中稱妃，係表主梵天女性之德。阿闍梨所傳曼荼羅中，與大梵天共位於第三重東方。〔大日經義釋卷七、卷十、胎曼大鈔卷七、祕藏記〕

　（天名）梵天之女也，白肉色而持開蓮，為胎藏界外金剛院之列眾。見胎曼大鈔七。