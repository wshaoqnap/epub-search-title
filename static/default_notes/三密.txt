三密，梵語tri^n!i guhya^ni。指秘密之三業。即身密（梵ka^ya -guhya ）、口密（梵va^g -guhya ）、意密（梵mano -guhya ）。口密又稱為語密，意密又稱為心密。主要為密教所用。

(梵tri^n!i guhya^ni）
　　謂身口意之祕密三業。即身密（ka^ya-guhya）、口密（va^g-guhya）、意密（mano-guhya）。口密又名語密，意密又名心密。三密之語雖為密教所盛用，然亦散見於顯教中，如《大寶積經》卷十〈密[3831.4]金剛力士會〉云（大正11‧53b）︰「今當敷演如來祕要。有三事，何謂為三﹖一曰身密，二曰口密，三曰意密。」《大智度論》卷十亦載（大正25‧127c）︰
　　「佛有三密︰身密語密意密。一切諸天人皆不解不知。有一會眾生，或見佛身黃金色、白銀色、諸雜寶色；有人見佛身一丈六尺，或見一里十里百千萬億乃至無邊無量遍虛空中，如是等名身密。語密者，有人聞佛聲一里，有聞十里百千萬億無數無量遍虛空中，有一會中或聞說布施，或有聞說持戒，或聞說忍辱精進禪定智慧，如是乃至十二部經、八萬法聚，各各隨心所聞，是名語密。」
　　密教以佛之三業為三大中之用大，與眾生之三業相應，能成不思議業用。若眾生之三業與佛之三密相應即成「三密用大」之義。《大日經疏》卷一云，入真言門略有三事，即身密門、語密門、心密門。行者若以此三方便自淨三業，則為如來之三密所加持，乃至能於此生滿足地波羅蜜，不歷劫數而備修諸對治門。
　　關於眾生之三密，《菩提心論》載（大正32‧574b）︰「所言三密者︰(一)身密者，如結契印召請聖眾是也。(二)語密者，如密誦真言，令文句了了分明，無謬誤也。(三)意密者，如住瑜伽相應白淨月圓觀菩提心。」
　　佛界之三業甚深微細，等覺十地所不能見聞故云密；眾生三業之本性亦本不生，法爾圓滿眾德。此唯行者自知，餘人不可測知，故立密之名。關於生佛之三密，若依法爾門之意，眾生及佛之三密俱從本際起，故二者等同。若依隨緣門之意，眾生之三密乃妄心所起，故麤，佛之三密為平等智所作，故細。此三密有「有相」、「無相」之別，有相三密謂結印、誦真言、住妙觀；無相三密謂法爾自然之三密。《五輪九字明祕密釋》云（大正79‧22b）︰「形體色質即身密，動寂威儀是密印。音韻聲響皆語密，麤細言語悉真言。染淨心識皆心密，迷悟分別莫非智，說默情意亦意密，輪圓具足遍法界。」
　　關於三密之具不具，《五輪九字明秘密釋》云（大正79‧21b）︰
　　「凡即身證得大覺位處之行，別略有四種，所謂深智相應印明行、事觀相應結誦行、唯信作印誦明行、隨於一密至功行。第一行者內證甚深智慧皆悉相應具足，能修行印明行而即身成佛故。第二雖無深智觀慧，慇懃手結印、口誦明，於字印形三種之中，隨觀修一事即身成佛故。第三行雖無如上二種智觀，唯深信解，應結印誦明，自然頓成佛故。第四行設無餘二行及廣智，唯觀一義解一法，至心修行故，即身成佛故。設且無一法智慧及餘二行，唯以信為門，觀一字形成佛，觀一印形三摩耶形成佛，觀一尊形相之一相而成佛，及無餘行，唯誦一明一字成佛，並結印契，且無餘密行唯相應，必定即身成佛，故總云爾也。」
　　此三密有四重之本末。初重，意密謂其德顯了，故為本；身口二密謂隨觀心為本尊之所作，故為末。第二重，三密皆同至第一實際妙極之境，故為平等而無有本末。第三重，由因至果以意為本，佛果之正位以身相為本，果後之方便以言說為本，故三密互有本末。第四重，身密是體，為佛部，故是本，語意二密是相用，為蓮華、金剛二部，故為末。此外，就此三密，分其體用者，身密寬廣，故為體，口意二密狹小，故為用。或身密之形體色質是體，動靜之威儀是用；語密之音韻聲響是體，麤細之言是用；意密之染淨心念是體，迷悟分別是用。
　　若以六大配攝三密，則地水火三大是身密，風空二大是語密，識大是意密。若以三密攝諸法，則身密攝一切色塵，語密攝一切聲塵，心密攝一切理趣。又，三密各具三密，即身密中，息風為語密，欲動作為意密；語密中，動舌為身密，起心為意密；意密中，離身無別意，為身密，息風為語密。若解三密各具之理，即使僅誦一字也無異三密具修。
　　〔參考資料〕　《辨顯密二教論》卷下；《大日經口之疏鈔》卷三；《大日經住心品疏私記》卷六；《菩提心論勘文》卷下；《阿娑縛抄》卷一八九；《即身成佛義顯得鈔》卷中；《仙保抄》卷九。

梵語 tri^N!i guhya^ni。指祕密之三業。即身密（梵 ka^ya-guhya）、口密（梵 va^g-guhya）、意密（梵 mano-guhya）。口密又稱為語密，意密又稱為心密。主要為密教所用。
　(一)依顯教之解釋，不能以凡慮測得之佛之三業，稱為三密。據大智度論卷十載：(1)身密，如來處大會中，眾見佛之身色及身長不同，乃至現大神變，皆不可思議。(2)語密，佛說法時，或一里，或十里，或百千萬里外皆得聞佛音聲。又於同一會中，或聞說布施，或聞說持戒等，各各隨心所聞，皆不可思議。(3)意密，佛常處寂定，凡所思惟觀察，皆不可思議。
　(二)密教以佛之三業屬體、相、用三大中之用大（真如之作用），其作用甚深微細，為凡慮所不及，等覺十地亦不能見聞，故稱三密，與眾生之三業相應，能成就不思議之業用。眾生之三業非但契合佛之三業，且含攝於其中，又眾生心中隱祕之本性同於佛之三密，即眾生三業之實相皆是六大法性之作用，與佛之三業相同，故亦稱三密。眾生之三密中，行者手作本尊之印契，乃至行、住、坐、臥等一切事業，皆稱身密。行者口誦真言，乃至一切言語等口業，皆稱語密。行者心觀本尊，乃至隨事起念一切事業，皆稱意密。眾生之三業相應於佛之三密，稱為三密用大，與「六大體大」、「四曼相大」合稱三大。
　佛之三密遍滿宇宙，具體而言則有四種曼荼羅身，其中相好具足之大曼荼羅即如來之身密；三昧耶曼荼羅以密印及種種標幟表示本誓，為如來之意密；法曼荼羅是種子、真言、陀羅尼等言教，為如來之語密；羯磨曼荼羅通於以上三曼荼羅，故通三密。又佛部、蓮華部、金剛部依序配於身、語、意三密。
　又三密有有相、無相二種：(一)有相三密，佛與眾生互融，入於瑜伽境界，眾生身結印（身密）、口誦真言（口密）、意觀本尊（意密），此即有相三密。(二)無相三密，眾生所有身、語之行為、內心所思考者皆為三密，此即無相三密。基於有相三密，佛之三密加護攝持在眾生之三業上，稱為三密加持。佛之三密與眾生之三密相應融合，稱為三密相應（三密瑜伽）。另如行者與本尊一體化，當身即可成佛，稱為即身成佛。清淨三業之觀法，稱為三密觀（又作三金剛觀、三金觀、三吽觀），即在身、口、意三處觀「吽」字，此乃觀象徵五智之五鈷金剛杵，以清淨三業罪障之觀法。
　此外，三密有四重之本末，第一重，意密之德顯暸，是為本；身、口二密隨觀心，成本尊之所作，是為末。第二重，三密皆同至第一實際妙極之境，故平等而無本末之分。第三重，由因至果以意為本，佛果之正位以身相為本，果後之方便以言說為本，故三密互有本末。第四重，身是體，為佛部，故為本；語、意是相用，為蓮華、金剛二部，故為末。
　關於三密與六大、四曼之關係，有橫、豎二義。就豎義而言，六大之中，地、水、火三大為身密，風、空二大為語密，識大為意密。在四曼之中，字、印、形次第為語、身、意三密。就橫義而言，一切顯色為身密，一切音聲為語密，一切理趣為意密。依此橫、豎二義，在三密之中攝體相，故四曼、六大微細法體，乃至少分如鄰虛，亦無非業用，三密之一法得攝盡眾德，故三密即大日如來。〔大寶積經卷十密跡金剛力士會、金剛頂瑜伽中略出念誦經卷一、菩提心論、大日經疏卷一、十住心論卷十、辨顯密二教論卷下、大日經開題、五輪九字明祕密釋、即身成佛義〕

　（術語）身密，語密，意密也。今分為如來自證之三密與眾生修行之三密而辨之，如來三密者，身語意之三業，本來平等，身等於語，語等於意，皆遍法界，謂為法佛平等之三密。然則一切之形色為身密，一切之音聲為語密，一切之理為意密也。而謂之為密者，非秘隱於人之謂，乃以此等之義為法佛自證之境，無凡人之分，故謂之密，又吾等於一切平等，雖本來具之，然以惑染隱秘之，故謂之密也。顯教雖於密跡力士經說佛之三密不可思議，然未顯一一之三業所作，盡法性之至理。又，凡夫為印言觀想，即與如來之三密同備無盡之德用，又依三密之加持力，自他同有滅罪障，禳災疫，除病患等無量之不思議，均未說也。密教則頗能說其真實之相。見辨惑指南四。修行三密。吾等既具法佛之三密，然為感染而不能證得之，故以佛之大悲心，使眾生行生佛平等之三密。身結印契是身密，口誦真言為語密，意觀其種子，或觀其三昧耶形，或觀其本尊，是為意密。行此三密，則為如來之三密所加持，眾生之三業與如來之三密，入我我入，無二無別，謂之三密相應。依三密相應，成就一切之悉地也。菩提心論曰：「凡修習瑜伽觀行人，當須具修三密行，證悟五相成身義也。所言三密者：一、身密者，如結契印召請聖眾是也。二、語密者，如密誦真言令文句了了分明無謬誤也。三、意密者，如住瑜伽相應白淨月滿觀菩提心也。」大日經疏一曰：「入真言門略有三事：一者身密門，二者語密門，三者心密門。（中略）行者以此三方便自淨三業，即為如來三密之所加持，乃至能於此生滿足地波羅蜜不復經歷劫數，備修諸對治行。」又「然毘盧遮那內證之德，以加持故從一一智印各現執金剛神，形色性類皆有表象，各隨本緣性欲引攝眾生。若諸行人慇懃修習能令三業同於本尊，從此一門，得入法界。」然是為對於劣機之方便。非為至極。以無相之三密為至極也。大日經供養法曰：「甚深無相法，劣慧所不堪。為應彼等故，兼說有相法。」要略念誦經曰：「相無相甚深，少智所不能入。依無相說相，攝彼二種人。」

　身密、語密、意密。就佛界言：大日如來，為遍法界之身，故法界體相，為其身密，一切聲音，為其語密，周遍之識大，為其意密。就眾生言：手結印契為身密，口誦真言為語密，心觀本尊之法相為意密。

　　三密者，身語意三密也。
　　一、身密　如手結印契是也。
　　二、語密　如密誦真言是也。
　　三、意密　如住瑜伽相應，白淨月滿，觀菩提心是也。
　　凡夫與大日如來，共以六大為體，四曼為相，本無差別。良由凡夫迷之，如來悟之，致有差別耳。如行持三密，一如大日如來。則大日如來之光，映於持者之心水。持者之心水，亦受持大日如來之光。是謂行者三密三應，而受如來三密加持矣。
　　今分為如來自證之三密，與眾生修行之三密而辨之。如來三密者，身語意之三業，本來平等，身等於語，語等於意，皆遍法界，謂為法佛平等之三密。然則一切之形色為身密，一切之音聲為語密，一切之理為意密也。而謂之為密者，非秘隱於人之謂，乃以此等之義，為法佛自證之境，無凡人之分，故謂之密。又吾等於一切平等，雖本來具之，然以惑染隱秘之故，謂之密也。顯教雖於密跡力士經說佛之三密，不可思議，然未顯一一之三業所作，盡法性之至理。又凡夫為印言觀想，即與如來之三密，同備無盡之德用。又依三密之加持力，自他同有滅罪障禳災疫除病患等無量之不思議，均未說也。密教則頗能說其真實之相。
　　修行三密吾等既具法佛之三密，然為惑染而不能證得之故，以佛之大悲心，使眾生行生佛平等之三密。身結印契為身密，口誦真言為語密，意觀其種子，或觀其三昧耶形，成觀其本尊，是為意密。行此三密，則為如來之三密所加持。眾生之三業，與如來之三密，入我我入，無二無別，謂之三密相應，依三密相應，成就一切之悉地也。菩提心論曰：「凡修習瑜伽觀行人，當須具修三密行，證悟五相成身義也。」大日經疏曰：「入真言門，略有三事：一者身密門，二者語密門，三者心密門。行者以此三方便，自淨三業，即為如來三密之所加持。乃至能于此身，滿足地波羅密，不復經歷劫數，備修諸對治行。又然毘盧遮那內證之德，以加持故，從一一智印，各現執金剛神形色性類，皆有表象，各隨本緣性欲，引攝眾生。若諸行人，慇懃修習，能令三業，同於本尊，從此一門，得入法界。然是為對劣機之方便，非為至極，以無相之三密為至極也。」大日經供養法曰：「甚深無相法，劣慧所不堪，為應彼等故，兼說有相法。」要略念誦經曰：「相無相甚深，少智不能入，依無相說相，攝彼二種人。」
　　「三密瑜伽」總名真言之行法也，以真言之行法，欲得三密之瑜伽故也。瑜伽者相應之義，身結印口唱咒意觀理，此三事相應。又眾生之三業，與佛之三密，入我我入，彼此平等，謂之瑜伽。依此瑜伽，成就所求之事。眾生身語意之三密，與法身佛之三密，相應融和而無隔歷，父母所生之肉身，即為佛身也。

　　三密相應，速得成佛，密教之獨義也。
　　一、身密　手結印契也。
　　二、語密　口誦真言也。
　　三、意密　心作觀也。
　　就於真言行者之大途而說，雖當以身口意三密具行而成佛，然根機萬差，或行二密，行一密而成佛。