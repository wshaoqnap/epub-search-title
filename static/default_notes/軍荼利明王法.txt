軍荼利明王法，係以甘露軍荼利明王為本尊，為息災或降伏所修之祕法。又作甘露軍荼利明王法，略稱軍荼利法。
　　欲修此法時，行者應先就阿闍梨受本尊之儀軌，於閑靜處建立淨室，然後淨治其地，以瞿摩夷塗拭，再以白檀香塗曼荼羅（或圓或方、大小隨意）。後將諸名花散於壇上，辦塗香、燒香、飲食、燈明、閼伽。於室中安置本尊像，其面向西。瑜伽者面向東，全身委地作禮，誦密言，右膝著地，合掌當心，閉目運心觀想虛空有無量無邊塵剎海會諸佛菩薩，個個集會降赴瑜伽者處。又觀想自己運心供養一一之尊，湣念漂流於六趣之含識及我以般若燈明除彼等惑纏。次結跏趺坐或半跏，誦諸密言，結印加持，從東方阿閦如來妙喜世界之大集會中，勸請本尊甘露軍荼利菩薩及其眷屬至道場。然後依上師所傳儀軌（如《甘露軍荼利菩薩供養念誦成就儀軌》）如法修持。
　　〔參考資料〕　大村西崖《密教發達志》卷五。

軍荼利，梵名 KuN!d!ali^。於密教修法之中，以軍荼利明王為本尊，為祈請調伏、息災，或增益之修法。修此法時，行者須面南或面東而修。其曼荼羅（修法壇）一般為方形或圓形。然古來獨修此法者甚少，多奉於五大尊供之內而修。

　（修法）以甘露軍荼利明王為本尊，為息災或降伏而修之秘法。又曰甘露軍荼利明王法，略曰軍荼利法。出於甘露軍荼利菩薩供養念誦成就儀軌等。