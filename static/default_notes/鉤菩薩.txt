（菩薩）金剛界四攝菩薩之一。具名金剛鉤菩薩。黑色，左為拳，右取三股之鉤，示大日如來以大悲之鉤召，攝一切眾生之德。聖位經曰：「毘盧遮那佛於內心證得請召金鉤三摩地智，從金剛像三摩地智流出金剛鉤光明，遍照十方世界，請召一切如來金剛道場，及拔一切眾生惡趣，安於無住涅槃之城。（中略）成守菩提心戶金剛鉤菩薩形。住東門月輪。」