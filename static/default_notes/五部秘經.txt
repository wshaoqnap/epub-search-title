（名數）密宗所依之五部經典也。或於大日經，金剛頂經，蘇悉地經，瑜祇經，加要略念誦經為五部。或於以上四部加菩提場經為五部。

　（名數）日本東密於大日經，金剛頂經，蘇悉地經，瑜祇經之四部加要略念誦為五部。日本台密於上四部加菩提場經為五部。

　密宗所依之五部經典，即大日經、金剛頂經、蘇悉地經、瑜祇經等加要略念誦經或菩提場經。

　　日本真言宗所依的五部經典。即︰
　　(1)《大毗盧遮那成佛神變加持經》︰七卷，唐‧善無畏譯，略稱《大日經》。
　　(2)《金剛頂一切如來真實攝大乘大教王經》︰三卷，唐‧不空譯，略稱《金剛頂經》。
　　(3)《蘇悉地羯囉經》︰三卷，唐‧善無畏譯，略稱《蘇悉地經》。
　　(4)《金剛峰樓閣一切瑜伽瑜祇經》︰一卷，唐‧金剛智譯，略稱《瑜祇經》。
　　(5)《大毗盧遮那佛說要略念誦經》︰一卷，唐‧金剛智譯，略稱《要略念誦經》。
　　或有將《要略念誦經》併於《大日經》，而另加《金剛頂瑜伽中略出念誦經》四卷（唐‧金剛智譯，略稱《略出經》）而合為五部。依《諸儀軌稟承錄》卷十二所述，中古除五部祕經外，又有所謂三部祕經，即將《要略念誦經》併於《大日經》，《瑜祇經》併於《金剛頂經》，與《蘇悉地經》合為三部。
　　此外，台密家則將五部中之《要略念誦經》刪除，另加《菩提場所說一字頂輪王經》五卷（唐‧不空譯）為五部，並且稱《大日經義釋》十四卷（一行撰）、《金剛頂大教王經疏》七卷（圓仁撰）、《蘇悉地羯囉經略疏》七卷（圓仁撰）、《菩提場所說一字頂輪王經略義釋會本》五卷（圓珍撰）及《金剛峰樓閣一切瑜伽瑜祇經修行法》三卷（安然撰）為五部疏或五大疏。
　　〔參考資料〕　《五部祕經傳授要略》；《山家正統學則》卷上；《鹽尻》卷五十四。

密宗所依之五部經典。即大日經七卷、金剛頂經三卷、蘇悉地經三卷、瑜祇經一卷、要略念誦經一卷等五部十五卷。又以上五部加龍樹之發菩提心論及釋摩訶衍論之二論，稱為五經二論。或將五部中之要略念誦經與大日經合併為一部，另加金剛頂瑜伽中略出念誦經四卷而為五部。或將大日經與要略念誦經、金剛頂經與瑜祇經合併，與蘇悉地經合稱為三部經。〔諸儀軌稟承錄卷十二〕