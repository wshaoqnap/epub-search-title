密教修護摩法時爐中所焚之木。又稱護摩薪、護摩柴、火木。有段木、乳木二種。段木指松等之乾木，段段切之；乳木指桑等有濕氣之生木。爐中先積段木，其上置乳木。又依五種護摩作法之差異，所用護摩木之木種、取用部分、長度等，均有不同。如金剛頂瑜伽護摩儀軌謂息災法用甘木，增益法用果木，降伏法用苦木，鉤召法用刺木，敬愛法用花木。大日經疏卷八謂息災法用樹最上枝，增益法用樹中枝，降伏法用樹根。然現今多通用松、杉、檜。〔蘇悉地羯囉經卷下、一切如來大祕密王未曾有最上微妙大曼拏羅經卷三、蕤呬耶經卷下、牟梨曼荼羅咒經〕

　（物名）修護摩時焚於爐中者。要段木與乳木二種。段木者，松等之乾木，段段切之者。乳木者桑等之生木，有濕氣者。先積段木於爐內，於其上置乳木，以強火力。其木材之種類及寸法削狀，依於增益等四種壇法而各異。見護摩供事鈔中。