（菩薩）即無能勝菩薩。在胎藏界釋迦院釋尊之前，與其妃相對，而守護一門，密號曰勝妙金剛。

無能勝，梵名 Apara^jitah!，音譯阿波羅爾多。又稱無能勝菩薩。為密教八大明王之一。位居於現圖胎藏界曼荼羅釋迦院之中尊釋迦牟尼佛左邊。蓋此明王乃釋迦牟尼佛於菩提樹下成道時，以明咒力降服魔軍，退治障礙之尊。無能勝大明陀羅尼經說其本誓及明咒，即表示佛成道降魔之德。密號勝妙金剛。種子[fan(dhrim!)]（dhrim!），義為令法界眾生離塵垢；或[fan(hu^m!)]（hu^m!），表降伏之義。三昧耶形為鉞，或為黑蓮上大口。此尊之形像於胎藏界現圖曼荼羅為身呈青色，四面四臂，四面皆嚬眉瞋怒而有火髮。右第一手豎拳，舒食指置於胸前，第二手之中指、無名指壓於拇指上，食指伸直，屈肘向上；左第一手持三戟叉，第二手持鉞斧。而大聖妙吉祥菩薩祕密八字陀羅尼修行曼荼羅次第儀軌法所載此尊之形像為四臂三面像。真言為「南麼三曼多勃馱喃地陵地陵陵陵馹陵馹陵莎訶」。〔大日經卷二真言藏品、卷五祕密漫荼羅品、無能勝大明王陀羅尼經、菩提場所說一字頂輪王經卷二畫像儀軌品〕