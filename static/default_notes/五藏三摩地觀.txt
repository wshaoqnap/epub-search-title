（術語）是三種秘密儀軌所說，觀吾五藏為五大即五如來，而即身成佛之三摩地也。儀軌曰：「阿字（地大）者，金剛部，主肝；鍐字（水大）者，蓮華部，主肺；覽字（火大）者，寶部，主心；唅字（風大）者，羯磨部，主胃；欠字（空大）者，虛空部（虛空者佛之異名）主脾。（中略）阿字者東方阿閦如來，鍐字者西方阿彌陀如來，覽字者東方寶生如來，唅字者北方不空成就如來，欠字者上方毘盧那大日如來。」如是五臟即為五大，而五大即為五智如來，則依此五藏三摩地，而得即身成佛也。因而又名五輪（五輪者五大之德名）三摩地，亦曰五物觀。

密教觀法之一。又作五輪三摩地、五物觀。即以[fan(a)]（a，阿）、[fan(vam!)]（vam!，鍐）、[fan(ram!)]（ram!，覽）、[fan(ham!)]（ham!，唅）、[fan(kham!)]（kham!，欠）等五字加持行者之肝、肺、心、腎、脾等五臟，並觀五臟為五大、五佛、五智而即身成佛之三摩地。與五字嚴身觀為同類觀法。〔三種悉地破地獄轉業障出三界祕密陀羅尼法、佛頂尊勝心破地獄轉業障出三界祕密三身佛果三種悉地真言儀軌〕