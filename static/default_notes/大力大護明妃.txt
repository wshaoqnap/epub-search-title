（真言）又云無堪忍大護明。誦此真言者與如來等，具大力，能護持其身，故云大力大護。又，此真言，威光猛盛，如小兒之眼不堪烈日之光，故云無堪忍。大疏九曰：‘爾時世尊。（中略）發普遍一切如來法界哀湣無餘眾生界音聲，說持明法句。若我所言誠實不虛者，其有誦持習令其勢力與我無異，故名大力大護明妃也。’同十三曰：‘此名無堪忍大護，由彼威光猛盛，如初生小兒不堪初日之光，此亦如是。一切不能堪忍而睒奪之者，故名無堪忍大護，以此護真言之行者也。