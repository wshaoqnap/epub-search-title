（譬喻）是梵漢雙舉之名。單用漢語，則云帝網。即帝釋天之寶網。其網之線，珠玉交絡，以譬物之交絡涉入重重無盡者。通路記曰：「忉利天王帝釋宮殿，張網覆上，懸網飾殿。彼網皆以寶珠作之，每目懸珠，光明赫赫，照燭明朗。珠玉無量，出算數表。網珠玲玲，各現珠影。一珠之中，現諸珠影。珠珠皆爾，互相影現。無所隱覆，了了分明。相貌朗然，此是一重。各各影現珠中，所現一切珠影，亦現諸珠影像形體，此是二重。各各影現，二重所現珠影之中，亦現一切。所懸珠影，乃至如是。天帝所感，宮殿網珠，如是交映，重重影現，隱映互彰，重重無盡。」

梵語 indra-ja^la。<一>又作天帝網、帝網。為帝釋天之寶網，乃莊嚴帝釋天宮殿之網。網之一一結皆附寶珠，其數無量，一一寶珠皆映現自他一切寶珠之影，又一一影中亦皆映現自他一切寶珠之影，如是寶珠無限交錯反映，重重影現，互顯互隱，重重無盡。華嚴經以因陀羅網譬喻諸法之一與多相即相入、重重無盡之義；若依境而言，稱為因陀羅網境，依定而言，稱為因陀羅網定，依土而言，稱為因陀羅網土，此皆為顯示事事無礙圓融之法門。〔華嚴經探玄記卷一、華嚴五教章卷一、慧苑音義卷下〕
　<二>為印度之阿順那神（梵 Arjuna）所用之武器。阿順那神於戰爭時使用因陀羅網製敵，以使敵人陷入睏境。

　忉利天王的宮殿裡，有一種用寶珠結成的網，一顆顆寶珠的光，互相輝映，一重一重，無有窮盡，這種由寶珠所結成的網，就叫做因陀羅網，也叫做帝網。

　（物名）懸於帝釋宮之寶網也，略云帝網。華嚴諸師取以譬諸法重重無盡之緣起。又為天竺幻術者之咒名，以此咒能如帝釋之網現一切事故也。大日經五曰：「咒術網所惑，同於帝釋網。」同疏十五曰：「此幻師真言，名帝釋網。猶如彼網於一切事顯示相，現有種種相，而實無有一一實事，故名帝釋網。」