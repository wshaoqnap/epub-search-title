理趣會，又稱薩埵會、普賢會。此會表示大日如來現金剛薩埵之身而以正法化導眾生之義。其圖式，中央為頭戴五智寶冠之金剛薩埵，四方安置欲、觸、愛、慢等四金剛，四隅安置意生、計裡吉羅、愛樂、意氣等四金剛女；外院則安置四攝菩薩及金剛嬉、鬘、歌、舞等內四供養菩薩。然此會之內外四供養菩薩之位置獨與其他諸會相反，係表示內外無礙融會之義。共有十七尊。

位於密教金剛界九會曼荼羅之西北方。為一印曼荼羅之形式。一印曼荼羅，係為修一尊法者之曼荼羅。現證三昧大教王經卷八僅載金剛薩埵之一印會；而大日如來為果位之總德，金剛薩埵為因位之總德，兩者僅為因、果之不同，故九會曼荼羅中畫有兩者之一印曼荼羅。大日如來之一印曼荼羅，稱為一印會；金剛薩埵之一印曼荼羅，稱為理趣會，此會之中尊為金剛薩埵，配於四方之欲、觸、愛、慢等四菩薩及八供養、四攝，共為十七尊。〔十八會指歸〕

（術語）金剛界九會曼陀羅之一。有十七尊以諸尊住於理趣三昧而名。