（術語）即大日如來自證之法界體性三昧也。祕藏寶鑰下曰：「毘盧遮那世尊，入於一切如來一體速疾力三昧，說自證之法界體性三昧。言：我覺本不生，出過語言道。諸過得解脫，遠離於因緣。知空等虛空，如實相智生。已離一切暗，第一實無垢。解云：此頌文約義廣，言浮心深，而非難說。又有百字輪十二字等之真言觀法三摩地門及金剛界三十七尊四智印之三摩地，即是大日如來極祕之三昧，文廣不能具述。」