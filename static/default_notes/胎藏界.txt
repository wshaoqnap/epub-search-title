胎藏界為出化利物之行相，開大定、大智、大悲等三德，立佛部、金剛部、蓮華部等三部。

　眾生本有的性德，攝持含藏一切如來的功德，如母胎攝藏嬰兒，故稱胎藏界。

（梵garbhakos/a dha^tu，藏sn~in^-podbyin）
　　密教二界之一。與「金剛界」相對。音譯蘗婆矩奢馱都、蘗喇婆馱睹。全稱大悲胎藏生。《大日經疏》卷三以胞胎、蓮花二喻解釋「胎藏」之義︰
　　(1)胞胎之喻︰謂識種子為母胎所覆藏，具足諸根，不久誕生發育，習諸技藝，爾後施行於事業。猶如眾生本有性中有一切智心，由發心學大悲萬行而顯現其淨心。後發起方便，自利利他，圓滿究竟，名為大悲胎藏生。
　　(2)蓮花之喻︰謂蓮花之種子在堅殼中，枝條花葉之性已宛然具足，猶若世間種子心。此種子發芽、成長，乃至生花苞時，蓮臺果實隱於葉藏內，不為風寒眾緣所傷害，淨色鬚蕊日夜滋榮，猶如大悲胎藏。於日光中，花正開敷，如方便滿足。
　　故知胎藏有含藏覆護或攝持之義，指眾生所具之理性。而理平等之法門，即稱胎藏界。
　　又，胎藏界乃本覺下轉之化他門，故約大定、大智、大悲三德，其曼荼羅分為佛、金剛、蓮華三部。若以三部配三密，則佛部為身密，金剛部為意密，蓮華部為語密。有關此三部的部主、明王、忿怒尊等，諸經論所說不一。
　　◎附︰黃懺華《佛教各宗大意》〈密宗大意〉第二篇第二章（摘錄）
　　第一節　兩部
　　此宗之根本教義，為即事而真，當相即道。以為宇宙法界，當體即是大日如來。此大日如來，具理智二德。理者，攝持不散平等之意，當根本兩曼荼羅中胎藏界。智者，決斷簡擇差別之意，當金剛界。是為金胎兩部曼荼羅。曼荼羅者，輪圓具足義。舊譯，就體譯為壇，即築方圓土壇供養諸尊（修法壇）。新譯就義譯為輪圓具足。此壇中具足諸尊諸德，成一大法門，如轂輻輞，具足圓滿，成一車輪，表圓滿具備法界海所有萬德。如《大疏》云，今此中妙法蓮華漫荼羅義，毗盧遮那本地常心，即是華臺具本。四佛四菩薩醍醐果德，如眾實俱成。十世界微塵數金剛密慧差別智印，猶如鬚蕊。十世界微塵數大悲萬行波羅密門，猶如華藏。三乘六道無量應身，猶如根莖條葉發暉相間。以如是眾德輪圓周備，故名漫荼羅也。又云漫荼羅，是具種種德義，即是如來祕密之德。如是祕密之德，如蓮華開敷而自莊嚴。是故金胎兩部曼荼羅者，諸佛理智之體性，眾生色心之實相也。如《十住心論》云，祕密莊嚴住心者，即是究竟如實覺知自心之源底，如實證悟自身之數量，所謂胎藏界會曼荼羅，金剛界會曼荼羅，金剛頂十八會曼荼羅，是也。
　　又《大疏》云，佛從平等心地開發無盡莊嚴藏大曼荼羅已，還用開發眾生平等心地無盡莊嚴藏大曼荼羅。誠以諸佛法性身心，眾生具縛色心，皆理理無數智智無邊之金胎兩部。而眾生狂醉，不覺不知。為開發眾生自心所具萬德故，建立兩曼荼羅。所謂金剛界者，金剛有二義，一堅固義，自體堅固。不可破壞，故云堅固。又利用義，能摧破一切物，故云利用。智體亦爾，沈淪生死海中，不朽不壞，還能摧破一切煩惱，故名金剛。所謂胎藏界者，約胎藏為喻。胎藏有二義，一含藏義，如母胎內，藏子體。理體亦爾，能具足一切功德。又隱覆義，如人在母胎，覆藏其體。理體亦爾，隱煩惱中。此應譯胎藏法，對金剛界故，名胎藏界。即金剛界者，智差別之法門。胎藏界者，理平等之法門。此二二而一，一而二，密教謂之二而不二。茲列表如下。[PIC:6-3418A.Gif]

　　元來理智者，一法之二義，不二而二。故云法體不分，義門得別。
　　第二節　三部五部
　　此宗準因果之勝劣，先金後胎。即胎藏界者，因門。金剛界者，果門也。胎藏界者，從果向因本覺下轉之化他門。金剛界者，從因至果始覺上轉之自利門也。胎藏界者化他門故，約大定智悲三德，立佛蓮金三部。(一)蓮華部者，眾生身中本有之淨菩提心清淨理，雖在六道生死泥中流轉，而不染不垢。如蓮華出生泥中，而不染不垢。故名蓮華部。當大悲。(二)金剛部者，眾生自心本有堅固之智慧，雖在生死泥中，經無數劫，而不朽不壞，能破煩惱。如金剛雖久埋地中，而不朽不壞，能摧諸怨敵固物。故名金剛部。當大智。(三)佛部者，此理此智，凡位未顯。入果位，理智具足，覺道圓滿。故名佛部。當大定。金剛界者自行門故，約轉因位九識所得果上五智自證境，立佛、金、寶、蓮、羯五部。即胎藏三部，加寶部、羯摩部二部。寶部者，佛自利圓滿中具無邊功德，故名寶部。羯摩部者，為眾生成辦一切事業，故名羯摩部。此中初二在纏因德，第三理智具足出纏果位也。後三於佛部中別開之。佛二利圓滿，其自證邊曰寶部，其化他邊曰羯摩部。
　　〔參考資料〕　《大日經疏》卷一、卷五、卷十六；《蘇悉地經》卷一、卷二；《諸部要目》；《瞿醯經》；《大日經疏演奧鈔》卷一；《大日經疏妙印鈔》卷一、卷二；高井觀海《密教事相大系》。

胎藏，梵語 garbha，音譯蘗喇婆；界，梵語 dha^tu，音譯馱睹。全稱大悲胎藏生。密教兩界之一。與「金剛界」相對。胎藏有含藏覆護及攝持之義。依大日經疏卷三謂，行者初發一切智心，如識之種子，為母胎所含藏覆護，至諸根備足，尋誕生發育，習諸技藝，後施行於事業；猶如依眾生本有之理性，學大悲萬行，顯現淨心，發起方便，修治自地，自利利他，究竟圓滿，稱為大悲胎藏生。故知，胎藏乃指眾生所具之理性，而理平等之法門，稱胎藏界，與金剛界之智差別之法門相對。又胎藏界乃從果向因本覺下轉之化他門，賅約大定、大智、大悲三德，而立佛部、金剛部、蓮華部等三部之法門。〔大日經疏卷五、祕藏記〕

　（術語）梵語蘗縛俱舍Garbha-kos/a（dha%tu）。有二義：一隱覆之義。如人在母胎而隱覆其胎也，理體隱於煩惱中而不顯現，故云胎藏。二含藏之義。如母胎內含藏子體而覆育之也，理體能具足一切功德而不失之，故名胎藏。而此含藏有執持與出生之二義，其所譬之法有三：一譬本具之理性。密教以地等之五大或清淨之菩提心為本具之理性，此理性攝一切諸法，猶如母之胎內攝持吾子，故云胎藏。秘藏記上曰：「胎藏者理也，金剛者智也。」二譬眾生之肉團心。此肉團心，本是八葉之蓮華，以攝持曼荼羅之諸尊故也。大日經義釋四曰：「內心妙白蓮者，此是眾生本心。妙法芬陀利華秘密標幟，華基八葉，圓滿均等，如正開敷之形。此蓮華臺是實相自然智慧，蓮華葉是大悲方便也。正以此藏為大悲胎藏曼荼羅之體，其餘三重是從此自證功德流出諸善知識入法界門耳。」秘藏記鈔三曰：「經說曼荼羅來處，一切眾生心中有八瓣肉團，是八葉蓮華形也。於是處建立曼荼茶羅云胎藏界也。」三曼荼羅中，中臺八葉院也。以從大日之胎藏出生三重之曼荼羅一切之諸尊故也。而謂之為胎藏者，佛之大悲慈護，愛育眾生，猶如母於胎內之子，故云胎藏也。申言之，即欲以眾生本具之胎藏之理，開示一切眾生，而由佛之大悲胎藏而流出化他之法門，是胎藏界之曼荼羅也。因之對金剛界而言，金者智也，胎者理也，金者始覺也，胎者本覺也，金者從因向果也，胎者從果向因也，金者自利也，胎者利他也。大日經疏一曰：「次說修真言行大悲胎藏生大曼荼羅王，為滿足彼諸未來世無量眾生為救護安樂故。」同疏三曰：「以如來加持故，從佛菩提自證之德現八葉中胎藏身，從金剛密印現第一重金剛手等諸內眷屬，從大悲萬行現第二重摩訶薩埵諸大眷屬，從普門方便現第三重一切眾生喜見隨類之身。」同疏四曰：「若行人自見中胎藏身時，即知一切眾生悉有成佛因緣。」同五曰：「其中胎藏即是毘盧遮那自心八葉華也。」