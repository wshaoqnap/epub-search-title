即密教修灌頂法之壇場。又稱密壇。灌頂需要三昧耶戒壇、大壇、正覺壇、祖師壇、護摩壇等。由於在正覺壇舉行灌五智瓶水於受者頭頂之儀式，故有時特稱之為灌頂壇。又灌頂壇授予弟子之道具，在灌頂前先授楊枝、金剛線二種，灌頂後復授予金錍、明鏡、寶輪、法螺等四種法物。〔金剛頂瑜伽中略出念誦經卷四〕

　（物名）又名密壇。行灌頂聖式之壇場，梵謂之曼陀羅。壇者非唯築土之謂，且謂隨於其法布列諸尊以作圓滿之都會也。因此曼陀羅亦譯為輪圓具足。此法由金剛智始。宋高僧傳一（金剛智傳）曰：「開元已未歲，達於廣府，敕迎就慈恩寺，尋移薦福寺，所住之剎，必建大曼拏羅灌頂道場，度於四眾。」