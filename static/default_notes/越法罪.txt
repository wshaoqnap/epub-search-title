（術語）又曰越三昧耶罪。違越三世諸佛秘密之法之罪也。大日經疏二十曰：「此大乘密教當如是法相承，若授受失宜，即是專擅自恣而越法則，故云住不放逸也。」演密鈔十曰：「若傳受失宜，專擅自恣，即是放逸，違越三世諸佛秘密法則。得越法罪，越法罪者，此中所謂犯三昧耶四波羅夷中第三戒也。謂傳法之人當須善識根緣，又知法門分際應病授藥，勿使差根。」