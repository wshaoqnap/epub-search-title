四供養之一。又稱以心供養、理供養。但於心中起供養之思，而不現於事實。亦即心中興起至誠之供養想。蘇悉地經卷中（大一八·六一五下）：「有四供養，遍通諸部，一切處用，一謂合掌，二以閼伽，三用真言及慕捺囉，四但運心。此善品中，隨方應作，或復長時供養中，最無過運心。如世尊說，諸法行中，心為其首。若能標心而供養者，滿一切願。」同經又謂，欲行供養時，若乏花香根果者，可至心虛虔，合掌頂奉，而運心想，於想中以花果等供養本尊，即可獲甚大之功德。〔大日經卷二入漫荼羅具緣真言品、阿娑縛抄卷七十三摩耶戒儀本運心供養條〕

　（行事）但於心中起供養之思，而不現於事實也。又心中起至誠之供養想也。蘇悉地經中曰：「有四供養，遍通諸部一切處用：一謂合掌，二以閼伽，三用真言及慕捺羅，四但運心。此善品中，隨力應作，或復長時，供養中最無過運心。如世尊說，諸行法中，心為其首。若標心而供養者，滿一切願。」同上述運心之相曰：「若無如上花養根果獻者，曾見曾聞獻供養花，或自曾獻花，隨所應。令想運供養，最為勝上供養尊法。雖有如前花果等獻，若能至心虛虔，合掌頂奉，供養本尊花果，如是心意供養最上，更無過者。」

　1．只在心中作供養的觀想，並不在行為上表現出來。2．供養時運心作觀。