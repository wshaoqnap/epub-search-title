（真言）一字佛頂輪王經曰：「即說一字佛頂輪王咒曰：娜莫（歸命），繕曼陀勃馱喃（普遍諸覺者），勃琳（種子）。」次世尊說佛眼咒曰：「大善男子！若所在方處持此佛頂咒者，五百由繕那出世世間一切咒王悉無成住。（中略）十地一切諸大菩薩，亦怖是咒威德神力，何咒諸天小威力者。若常誦是一字佛頂輪王咒時，每當先誦此佛眼咒七遍，滿已又乃安誦是一字佛頂輪王咒時數畢已，又誦佛眼咒數一七遍，則得安穩無諸嬈惱。」真言修行鈔二曰：「一切散念誦之初，誦佛眼真言，以其為三部之佛母故也。大金剛輪之真言，以補闕分之故，最後誦之。又一字金輪真言，為悉地成就之咒故誦之。但以一字咒之功德勝於餘咒，餘咒之威光皆隱，故於一字咒之後，密誦佛眼咒七遍，鴆鳥入海，鱗類悉死，此時入以犀角，必能蘇生。故於儀軌中，以犀角譬佛眼咒。故深密之口傳，於一字之後，密誦佛眼真言七遍。