又作仁王、二天王、二天。謂立於寺門兩側，守護伽藍之二金剛力士像。兩者皆腰纏輕衣，筋骨逞露，束髮怒目。左尊開口，右手執杵，左掌前張；右尊合口，左手提棒，右臂高張。寺門安置諸天及藥叉神等守護伽藍之風，印度自古以來即流行，據有部毘奈耶雜事卷十七載，佛陀教給孤長者於門兩頰應作執杖藥叉等之說。又現印度巴赫特（Bharhu^t）之瑞垣刻有藥叉神像，與羅理恩坦加（Loriya^n Tangai）之密跡金剛力士侍衛佛左右之雕像同。〔大寶積經卷九密跡金剛力士會、翻譯名義集卷四、胎藏金剛菩提心義略問答抄卷二末〕