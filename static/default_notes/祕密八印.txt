乃大日經祕密八印品所說之八種印言，此八印為八葉院八尊之印明，表大日如來四智四行之德，係大日如來灌頂之祕印，故諸經軌中皆嚴禁授此祕密八印予初發心之行者。
　(一)世尊大威德生印，此印由大日如來之大威德所生（淨菩提心之勢力），故稱大威德生。此印亦為東方寶幢如來之印；東方司淨菩提心之德，故稱大威德生。其印相以二手虛心合掌，二小指二食指開立。印言為南麼三曼多勃馱喃（namah! samanta buddha^na^m，歸命普遍諸佛）藍補（ram% rah!，由淨菩提心生出萬德之義）莎訶（sva^ha^，成就）。
　(二)世尊金剛不壞印，大日如來之智堅固不壞，猶如金剛，故稱金剛不壞。此印亦為南方寶生如來之印；南方是到金剛實際之位，故稱金剛不壞。其印相屈二食指，二拇指相捻。印言為南麼三曼多勃馱喃  鍐縛（vam! vah!，灌頂之義）莎訶。
　(三)蓮華藏印，又作如來藏印，為西方阿彌陀如來之印；彌陀為蓮華部之主，故稱蓮華藏。藏，含藏大悲曼荼羅之義。其印相即八葉蓮華印。印言為南麼三曼多勃馱喃糝索（sam! sah!，諦之義）莎訶。
　(四)如來萬德莊嚴印，又作內外莊嚴印。如來之內外眾德悉皆具足，故稱萬德莊嚴。此印亦為北方天鼓（鼓）雷音如來之印；此如來司自利利他事業成滿之德，故又稱內外莊嚴。其印相二手或呈蓮華合掌，或為虛心合掌，以二小指納入掌內。印言為南麼三曼多勃馱喃 含鶴（ham! hah!，因緣生之義）莎訶。
　(五)如來一切支分生印，又作從佛支分生印。亦即東南方普賢菩薩之印。支分生，意謂從佛之支分所生，即指普賢菩薩。普賢司菩提心之德，為一切如來之長子，故稱支分生。其印相二手成蓮華狀合掌，並二拇指舒張而立，指端略屈，一如入佛三昧耶印。印言為南麼三曼多勃馱喃  暗噁（am! ah!）莎訶。
　(六)世尊陀羅尼印，亦為東北方觀自在菩薩之印；此尊為法部之主，故稱陀羅尼。陀羅尼，總持之義，是為法門之體性。其印相乃以前印（支分生印）屈二中指，或納入掌內，鉤屈相背，或僅呈鉤狀相背。印言為南麼三曼多勃馱喃  勃馱陀羅尼（buddha^ dha^raN!i，佛總持）娑沒慄底沬羅馱那羯翽（smr!iti vala dhanakari，念力作益）馱囉也薩鍐（dharaya satvam!，持有情）薄伽縛低阿迦囉縛底（bhagavati aka^ravati，世尊具形相者）三麼曳（samaye，本誓）莎訶。
　(七)如來法住印，亦為西南方文殊師利菩薩之印；文殊乃智慧門之主，具有久住一切法門之德，故稱法住。其印相據大日經疏載，二手虛心合掌，二小指、二拇指相捻置於掌內，二中指開立，無名指、食指則指頭相合。餘經軌另有異說。印言為南麼三曼多勃馱喃 阿（a^）吠娜尾泥（veda vide，意即已具一切智，並以之惠益他人）莎訶。
　(八)世尊迅疾持印，亦為西北方彌勒菩薩之印。迅疾持，表如來祕密神通之力加持迅疾之義。其印相以二手合掌，先以右掌置上，轉而向左，其時左掌覆於右掌上，復以之轉而向右，其時則右掌又覆於左掌上。其印言為南麼三曼多勃馱喃 摩訶瑜伽瑜擬寧（maha^ yoga yogini，大瑜伽瑜伽）瑜詣詵縛翽（yoge s/vari，瑜伽自在）欠若唎計（kham! jari ke，空生作）莎訶。〔大日經卷五、大日經疏卷十七、胎藏次第要集記、大日經疏演奧鈔卷五十五〕