《希麟音義》卷七稱大聖歡喜天為障礙神，謂其形相為人身象頭，能障礙一切殊勝事業。《大日經疏》卷七則云（大正39‧650a）︰「所謂毗那也迦即是一切為障者，此障皆從妄想心生，若能噉食如是重障，使心目開明。」《阿娑縛抄》卷一四九引〈毗那夜迦密傳〉云（大正圖像9‧486a）︰
　　「有山名毗那夜迦山，此云象頭山，又名障礙山，其中多有毗那夜迦，其聖名歡喜，與其眷屬無量眾，俱受大自在天[371.2]，欲往世界奪眾生氣，而作障難，是摩醯首羅來歸佛法體也。爾時，觀自在菩薩大悲薰心，以慈善根力，化為毗那夜迦婦女身，往彼歡喜王所。于時彼王見此婦女，慾心熾盛，欲觸彼毗那夜迦女，與抱其身。于時障女形不肯受之，彼王即作愛敬，於是，彼女言，我雖似障女，從昔以來，能受佛教，得袈裟衣服，汝若實欲觸我身者，可隨我教，即如我至于盡未來世能為護法不﹖又從我護諸行人，莫作障礙不﹖又依我已後，莫作毒不耶﹖汝受如此教者，為親友。時毗那夜迦言，我依緣今值汝等，從今已後，隨汝等語，修護佛法。時毗那夜迦女含笑而相抱。」