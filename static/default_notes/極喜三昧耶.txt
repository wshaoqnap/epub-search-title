密教表示至極喜悅之印言。又作悅喜三昧耶、歡喜王摩訶薩埵三摩耶、大三昧耶真實印、大樂金剛不空三昧耶隨心印、普賢菩薩三昧耶印、素囉多大誓真實印。三昧耶為內證本誓之義。謂密教行者發菩提心，滅除諸障，既為金剛薩埵，觀自他無別，為同體大悲時，自住無上歡悅之想。金剛界降三世三昧耶會之降三世明王即住於此三昧耶，手執大悲之弓箭，是以堅固清淨菩提心之弓箭，射元品無明之怨敵，表大樂化他之大喜無有間斷，是謂極喜三昧耶。真言行者欲住此三昧者，須結大誓真實之印，即二手作金剛縛（六種拳之一），二中指入掌相交合，二小指與二拇指指面相合，如獨股金剛杵之狀，復以二中指觸心上，口誦真言：唵三昧耶（samaya，平等）斛（hoh!，歡喜）蘇囉多（surata，妙適）娑怛鍐（stvam!，入我我入）。則意欲希朢諸願皆成就，而得極大歡喜。〔金剛頂經捲上、金剛頂瑜伽中略出念誦經卷一、金剛頂經義訣捲上〕

　（術語）又名悅喜三昧耶，大三昧耶真實印，素囉多大誓真實印。即謂行者發菩提心，滅除諸障，既為金剛薩埵，觀自他無別，為同體大悲時，自住於無上歡悅之想也。大教王經一曰：「爾時薄伽梵復入極喜王大菩薩三昧耶，所生薩埵加持，名金剛三摩地，一切如來極喜三昧耶也。」普賢念誦儀軌曰：「應作是思惟：我身既成普賢菩薩，發是心，令無邊有情界成就解脫，於此三摩地中觀一切有情自他無別，為同體大悲。」即是也。金剛界降三世三昧耶會之降三世明王，住此三昧。手執大悲弓箭，是為其本誓，以堅固清淨菩提心之弓箭射元品無明之怨敵，大樂化他之大喜，無有間斷。是謂極喜三昧耶。若真言行者欲住此三昧，則結大誓真實印，二羽為金剛縛，忍願入掌而相交合，檀慧禪智四指面，相合如獨般金剛杵，以忍願觸心上，誦唵三昧耶斛蘇囉多娑怛鍐之真言。是表大悲之箭，射生死厭離之心也。由結此印而觸心故，金剛薩埵，遍入身心，速與成就，意欲希望，諸願皆得。又見蓮華部心念誦儀軌，普賢修行念誦儀軌等。