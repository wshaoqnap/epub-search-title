（天名）Marici，又曰摩梨支，摩利支天，摩利支菩薩，摩利支提婆。譯曰陽燄。以其形相不可見不可取，故名。又曰華鬘。以天女之形相名之，常在日前行，有自在通力之天神也，若念之，則離一切之災厄，特為武土之守護神，密家所傳。此天之印咒，以隱形法為其至極。本行集經三十一曰：「摩梨支，隋云陽燄。」不空譯之摩利支天經曰：「有天名摩利支，有大神通自在之法。常行日前，日不見彼，彼能見日。無人能見，無人能知，無人能害，無人欺誑，無人能縛，無人能債其財物，無人能罰，不畏怨家，能得其便。」天息災譯之大摩利支菩薩經一曰：「摩利支菩薩陀羅尼，能令有情在道路中隱身，非道路中隱身，眾身中隱身，王難時隱身，水火盜賊一切諸難皆能隱身，不令得便。」

　　此云陽炎，在日前行。