（術語）金剛界之曼荼羅與胎藏界之曼荼羅也。凡密教之法門，以分金胎之兩部故自建立二樣之曼荼羅也。而此兩部雖各自獨立為得成佛悉地之法門，然密教為由全體上融會二者故配之於理智因果等以會兩部為一雙之法門。胎藏界為屬眾生本具理性之法門，配於理，配於因。金剛界為屬諸佛始成果相之法門，配於智，配於果。而安置之，則胎曼在東，金曼在西，以東為物之發生之始，西有物之終歸之義，自相應於因果之理故也。是為一應之說明。

　　凡密教之法門，以分金胎之兩部，故自建立二樣之曼荼羅也。而此兩部，雖各自獨立，為得成佛悉地之法門。然密教為由全體上融會二者，故配之於理智因果等，以會兩部為一雙之法門。胎藏界為屬眾生本具理性之法門，配於理，配於因。金剛界為屬諸佛始成果相之法門，配於智，配於果而安置之，則胎曼在東，金曼在西。以東為物之發生之始，西為物之終歸之義，自相應於因果之理故也。是為一應之說明。又以胎由理門成，金由智門成，而說其顯密者一金為顯，以智顯故；胎為密，以理密故；二胎為顯，以色顯故；金為密，以心隱故。
　　一、胎曼荼羅　胎藏界直言本經大日經，雖說諸種之曼荼羅，而根本之都會檀曼荼羅，由十三大院而成。以大日為中心，輳合一切之佛菩薩諸天諸神者，但現圖曼荼羅，則省四大護院之一，而為十二大院。
　　二、金曼荼羅　依金剛界密教本經金剛頂經之所說，則有六種、十種等之曼荼羅，現圖曼荼羅中，輳合九種，稱曰九會曼荼羅。