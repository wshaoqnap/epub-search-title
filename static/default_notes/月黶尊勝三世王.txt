（明王）Trailokya-vijaya-ra%ja，又名月黶尊勝三世王。五大明王之一，四面八臂之忿怒身，踐大自在天之夫妻，在五方中為東方。貪瞋癡謂之三世，降伏之，故雲降三世。又降伏過現未三世之貪瞋癡，故雲降三世。又降伏三界之主，故雲降三世。大日經疏十曰：「所謂三世，世名貪瞋癡，降此三毒，名降三世。又由如過去貪故，今受此貪報之身，復生貪業受未來報，三毒皆爾，名為降三世也。復次，三世者，為三界。（中略）以能降伏三世界主故，名降三世明王也。」此明王以金剛薩埵為自性，薩埵之忿怒身也。理趣釋降三世品曰：「時金剛手大菩薩，欲重顯明此義故，持降三世印，以蓮華面微笑而怒，顰眉猛視，利牙出現，住降伏立相，說此金剛吽迦羅心。」降三世成就極深密門曰：「歸命聖主宰，普賢金剛手，為降伏一切，現吽迦囉身，摧三世有毒。」仁王經儀軌上曰：「此金剛手即普賢菩薩也，（中略）依教令輪現成威怒降三世金剛。」