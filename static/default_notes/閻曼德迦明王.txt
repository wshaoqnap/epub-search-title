閻曼德迦，梵名 Yama^ntaka。此尊能降服閻魔，解除眾生之縛。為密教五大明王之一，八大明王之一。又作持明金剛、聖燄曼德迦威怒王、燄曼威怒王、大威德明王、降閻魔尊、閻摩德迦明王、六足尊。位於五大明王中之西方，為阿彌陀如來之教令輪身，其自性輪身為文殊師利菩薩。
　此尊形像身呈青黑色，現忿怒形，有六頭六臂六足。密號大威德金剛，種子為[fan(hri^h!)]（hri^h!），三摩耶形為棒。此外，西藏所傳此尊之形像為三面六臂六足，乘坐大白牛。又文殊菩薩化身之威德怖畏金剛，為西藏密宗無上瑜伽寶生部之本尊。其像為九頭、三十四臂、十六足，裸體，擁抱明妃羅浪染娃，足踏一牛，牛下臥一男，為格魯派所修本尊之一。〔廣大儀軌卷中、仁王道場軌、文殊八字軌、燄曼德迦萬愛如意法、補陀洛海會軌、大日經疏卷六〕