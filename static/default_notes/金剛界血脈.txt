（雜名）謂金剛界法師資相承之血脈也。據日本密家之說，其所傳不一準。華嚴寺海云阿闍梨之所傳者，其次第為大日，金剛薩埵，龍猛，龍智，金剛智，不空，惠果，義操，海云。慈恩寺造玄阿闍梨之所傳者，其次第為大日，普賢金剛薩埵，曼殊室利，龍猛，龍智，金剛智，不空，惠果，義操，法全。傳教大師之內證佛法血脈譜，其次第為毘盧遮那，金剛薩埵，龍猛，龍智，金剛智，不空，順曉，最澄。但論金胎兩部血脈之不同者，主為台密之說。東密以大日，金剛薩埵，龍猛，龍智，金剛智，不空，惠果，空海，為兩部一具之血脈，不別立金剛界血脈。