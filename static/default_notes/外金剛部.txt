（術語）金剛界曼陀羅之外眾也。有二十天。繞四方。對於三十七尊之內眾，謂之外。

又稱世天。為密教金剛界、胎藏界等曼荼羅之諸天外眾。曼荼羅為修習真言密行之壇場，為防範魔類侵入壇場擾亂，故由諸金剛守護於佛菩薩等曼荼羅之外邊。此等諸天本為外道所崇奉，後受佛之接引，進入佛教，且成為佛教之守護神。金剛部原有之諸菩薩，手執金剛杵以守護佛，稱為夜叉王，另有執持如來之三密金剛者，稱為內眷屬；此兩眾並稱金剛部，與之相對者，即今所稱之世天，彼等多存外道之名目與身相，守護於曼荼羅界外，故稱外金剛部。所安置之諸天尊數，若為一尊之曼荼羅，多安置八方天或十二天。若為兩界曼荼羅，則情況較為複雜，一般於金剛界安置二十天，胎藏界安置二○五尊。〔大日經疏卷五〕