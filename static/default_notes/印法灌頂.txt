又作祕印灌頂、手印灌頂、離作業灌頂。乃大日經卷五祕密漫荼羅品所說三種灌頂之一。指未辦備支具作業，僅以少量供物供養三寶，而由阿闍黎授與弟子傳法印真言之灌頂。印，指傳法灌頂之印；法，指灌頂之規持儀則。蓋對機性具足之弟子，當行傳法灌頂，然弟子資力乏少，未能辦備事業灌頂所需之支具時，阿闍黎則特許行此印法灌頂。又為恐弟子生怠慢心有損眾德，故對機性、資力具足者，必以事業灌頂傳法，而不行印法灌頂。