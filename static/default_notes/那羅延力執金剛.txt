為密教大日經說會曼荼羅之內眷屬，為十九執金剛中之第八位。此金剛能發勇猛之大悲以救濟眾生。那羅延，或謂乃帝釋天之力士，或為毘紐天之異名；此金剛以其大悲心之強盛，故以那羅延天之大力喻之，而稱為那羅延力。大日經疏卷一（大三九·五八一中）：「第八那羅延力執金剛者，已發哀湣之心，若具大勢，則能救護。（中略）那羅延力最勝，佛生身一一毛孔皆等那羅延力，故以喻法界身那羅延力。」