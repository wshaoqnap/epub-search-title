（雜語）「胎藏之普賢，金剛手之異名也，金剛名為第一內眷屬之上首，故別舉之。內眷屬主如來內證之智印。然則金剛界之金剛亦為佛之內證智也，故知兩部之金剛無優劣。問，胎藏界之外部，有天鬼畜等類，金剛界之外部，亦有二十天，此等總名金剛，此金剛兩部無優劣耶？答：胎藏之金剛，為業報實類之身，非佛之示現，金剛界之金剛，為使實類業報之人覺知，故如來自示現外金剛部之眾，然則胎藏之金剛，為實類之身所化之迷者故為劣。金剛界之金剛，為權化身，能化之覺者，故為勝。」見秘藏記本。