（名數）金剛界為始覺上轉之法門，轉在迷之九識，成五種之果智，故分類為五部。今為便於解釋，列之如次：一蓮華部，眾生心中有本有淨菩提心清淨之理，在六道生死之泥中不染不垢，猶如蓮華之由泥中出生，不染不垢，故名蓮華部。二金剛部，眾生自心之理所，又有本有之智。在生死之泥中經無數劫，不朽不壞，能破煩惱，如金剛之久埋沒泥中，不朽不壞，故名金剛部。三佛部，此理智在凡位未顯，入果位則理智顯現，覺道圓滿，故名佛部。四寶部，佛之萬德圓滿中，福德無邊，故名寶部。五羯磨部，羯磨譯曰作業，佛為眾生而垂悲湣，成辦一切之事業，名羯磨部（秘藏記本）。此中前二者，為在纏之因德，第三者為理智具足出纏之果位。是即胎藏界之三部也（其次第為佛蓮金）。後二者，於佛部中別開之。佛為二利圓滿之稱，其自證之邊云寶部，其化他之邊云羯磨部。如是於佛部中開二部，原為胎藏界曼荼羅之意，胎藏界曼荼羅，上中下中之通者，總曰佛部，此中下方有虛空藏院，是寶部也。上方有釋迦院，是羯磨部也。由此論之，胎金之三五，僅開合之異耳（秘藏記私鈔三）。

　金剛界為始覺上轉之法門，轉在迷之九識，成五種之果智，故分類為五部。一、蓮華部，眾生心中有本有淨菩提心清淨之理，在六道生死之泥中，不染不垢，猶如蓮華由泥中出生，不染不垢，故名蓮華部；二、金剛部，眾生自心之理所，又有本有之智，在生死之泥中，經無數劫，不朽不坯，能破煩惱，如金剛之久埋泥中，不朽不坯，故名金剛部；三、佛部，此理智在凡位未顯，入果位則理智顯現，覺道圓滿，故名佛部；四、寶部，佛之萬德圓滿中，福德無邊，故名寶部；五、羯磨部，羯磨華譯作業，佛為眾生而垂湣，成辦一切之事業，名羯磨部。