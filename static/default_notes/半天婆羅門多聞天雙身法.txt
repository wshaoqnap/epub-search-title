（修法）溪嵐拾葉集九曰：「一義云雙身法者，半天婆羅門與多聞天不二一體之意也。其緣起云：此多聞天往昔與此半天婆羅門同時發心，多聞天以精進苦行故，速成福智，半天婆羅門以懈怠樂行故，今在凡地。於是起猛利強盛之瞋恚，發誓行於修多聞天法之處，而為障礙神。所詮多聞天表法性，半天表無明也。無明法性為相違之法，故此雙身相背，無明法性為同體之惑，故不相離也。法性無體，全依無明。無明無體，全依法性。宜深思之。」