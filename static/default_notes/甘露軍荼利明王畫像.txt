（圖像）甘露軍荼利菩薩供養念誦儀軌曰：「軍荼利身色，瑩如碧頗梨。威光逾劫焰，赫弈佩日輪。顰眉笑怒容，虎牙上下現。千目現不瞬，晃耀皆如日。千手各操持，金剛諸器杖。首冠金剛寶，龍瓔虎皮裙。無量忿怒眾，金剛及諸天，圍繞作侍衛。」又曰：「次說本尊身相，應觀四面四臂：右手執金剛杵，左手滿願印，二手作羯磨印，身佩威光焰鬘，住月輪中，青蓮華色，坐瑟瑟槃石。正面慈悲，右第二面忿怒，左第三面作大笑容，後第四面微怒開口。（中略）隨意所樂，觀念四臂八臂乃至兩臂千臂。」