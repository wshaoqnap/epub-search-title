密教觀法之一。即依序觀本尊之種子、三昧耶形及尊形。又作種子三昧耶形尊形觀、種三尊緣起觀、種三尊轉成觀。真言密教中之諸尊各有其德行作用，皆可藉此三者表現之。行者修持道場觀時，須本尊之種子，而自此一種子變化成為觀本尊之三昧耶形，更觀察其三昧耶形變化而成為本尊之尊形。據大日經本尊三昧品載，諸尊有字、印、形像等三種身，即次第指種子、三昧耶形、尊形。於即身成佛義中，此三種身依順序為法曼荼羅、三昧耶曼荼羅、大曼荼羅；此三曼荼羅之上，有具足各各威儀事業之羯磨曼荼羅，故合上述四者產生「四曼相即」之說。此即以種子轉成為三昧耶形，乃至轉為尊形之思想為其基礎。此外，金剛界法中之五相成身觀亦以種三尊觀為基礎。〔金剛頂瑜伽經十八會指歸、金剛頂一切如來真實攝大乘現證大教王經捲上、諸佛境界攝真實經卷中、金剛頂瑜伽護摩儀軌、金剛王菩薩祕密念誦儀軌、金剛頂蓮華部心念誦儀軌、菩提心論、胎藏梵字次第〕