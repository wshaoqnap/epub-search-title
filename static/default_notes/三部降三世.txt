（名數）胎藏界曼荼羅有降三世王三尊。一金剛手院中之一尊，一五大院中降三世王與勝三世王之二尊，降世與勝世其義一，故為同尊。而此三尊為三部之忿怒尊，猶如軍荼利明王有三部之別，蓋金剛手院之降三世為金剛薩埵，是金剛部之忿怒尊，五大院中不動尊北之降三世為大日所變，是佛部之忿怒尊，其西方之勝三世為地藏菩薩所變，是蓮華部之忿怒尊。此非於同院中列同一之兩尊，是其名雖同，而為佛及地藏所變異，故有其異。