降伏法，梵文Abhicaraka的意譯，音譯“阿毗遮嚕迦法”，亦作“調伏法”、“折伏法”、“破壞法”。悲憫調伏怨敵惡魔、煩惱惡業及破壞佛法之人的修法。

《蘇悉地經·阿毗遮嚕迦品》說：“作阿毗遮嚕迦，於諸怨處令彼支分相離，或徙移本處，或親者相憎，或令彼重病，或令眷屬離散，或令彼頑愚，或作種種諸餘惡事，作如此法號阿毗遮嚕迦。行此惡事懲罰惡人，於三寶所壞起惡心，或求其過欲，令彼等現世微苦、免地獄難，見諸眾生造種種罪，或犯菩薩清凈律儀，或謗三寶，或於師長作違逆事，為湣彼故，作阿毗遮嚕迦。”《準提念誦儀軌》說：“阿毗遮嚕迦法者，犯五間罪，謗方等大乘，毀滅佛性，背逆君主，惑亂正法，於如是之人深起悲湣，應作降伏法。”其法與金剛部相應，或以忿怒明王法修之，或作念誦修法，或作護摩修法，修畢須速作息災法，後徐作增益法。其護摩壇爐三角形，黑色或赤色，用苦木或刺木樹根，赤白芥子等供養，以忿怒心，南向，左腳押右腳蹲踞坐。