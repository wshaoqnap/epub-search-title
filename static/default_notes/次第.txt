梵語 anukrama。順序之意。為百法之一，二十四不相應行法之一。即一切有為法非同時俱轉，而有前後順序者，稱為次第。據大乘阿毘達磨雜集論卷二載，於因果一一流轉中，所假立之名，稱為次第。另據瑜伽師地論卷五十六舉出三種次第，即：(一)剎那流轉次第，又作諸行流轉次第，謂諸行之前後念相續流轉之次第。(二)內身流轉次第，謂一身中十時之次第。(三)成立所作流轉次第，謂身外器界之前後安布次第。上述三種次第，係依諸法流轉之分位而假立者，故非實法。
　此外，密教之修法、法會、行事等，記錄儀式之順序，亦稱為次第。如金剛界次第、十八道次第、尊勝佛次第、不動次第等，皆為其例。〔瑜伽師地論卷三、顯揚聖教論卷一、大乘百法明門論、瑜伽論記卷十五下〕