天臺宗寺院供奉之諸神。據南宋行霆所撰「諸天傳」記載，天臺宗之伽藍自古奉列十六天像，後增日、月、娑竭羅龍王、閻摩羅王四天，總為二十天。即：(一)梵天王，統領梵眾，主大千世界。(二)帝釋天主，居須彌山頂，即忉利天主。(三)毘沙門天王，即多聞天，為北方天王。(四)提頭賴吒天王，即持國天，為東方天王。(五)毘留勒叉天王，即增長天，為南方天王。(六)毘留博叉天王，即廣目天，為西方天王。(七)金剛密跡天，此天手執金剛寶杵，識達如來一切祕密事跡。(八)摩醯首羅天，為三界尊極之主。(九)散脂大將，乃鬼子母之次子，能護持正法，消滅諸惡。(十)大辯才天，具無礙辯，護世利生，流通佛法。(十一)功德天，能令眾生福德成就，常居金幢最勝園。(十二)韋馱天將軍，南方天王八將之一臣，外護佛法，統護三洲。(十三)堅固地神，主大地之神。(十四)菩提樹神，守護如來成道處之菩提樹。(十五)鬼子母天，為一切鬼之母，與人子息。(十六)摩利支天，常行於日月之前，救護兵戈等難。(十七)日宮天子，此天除冥破暗，成熟萬物。(十八)月宮天子，此天夜發光明，功次於日。(十九)娑竭羅，即鹹海中一百七十七龍王中之第七龍王，為大權菩薩。(廿)閻摩羅王，為地獄之主。
斥退惡魔，守護善法之二十位天神，名稱如下：梵天、帝釋、毘沙門、持國、增長、廣目、金剛密跡、摩醯首羅、散脂大將、大辯才、大功德、韋馱天將軍、堅牢地神、菩提樹神、鬼子母神、摩利支天、日宮天子、月宮天子、娑竭羅龍王、閻魔王。