（圖像）此曼荼羅以明王為本尊，四圍置意生，計裡枳羅，愛樂，意氣之四金剛，意生，計裡枳黎，愛樂，意氣之四金剛女，及色聲香味之四菩薩，外院置時春、時雨、時秋、時冬，之四菩薩。見金剛王菩薩秘密念誦儀軌。

即以愛染明王為本尊之曼荼羅。又稱愛染王曼荼羅。其種類不一，有十七尊所成者，有三十七尊所成者。十七尊所成之曼荼羅，即於本尊之前、右、後、左安置意生（慾）、計裡枳囉（觸）、愛樂（愛）、意氣（慢）等四金剛，西北角等四隅安置意生等四金剛女，東南西北等四門安置色（鉤）、聲（索）、香（鎖）、味（鈴）等四菩薩，外院之西北角等四隅安置時春（香）、時雨（華）、時秋（燈）、時冬（塗）等四菩薩，總共十七尊。諸尊要抄卷五即載有此圖。此外，瑜祇經捲上愛染王品，謂有直接以大日如來眷屬之三十七尊為愛染明王眷屬之曼荼羅者。〔金剛王菩薩祕密念誦儀軌、別行卷四、溪嵐拾葉集卷二十一〕