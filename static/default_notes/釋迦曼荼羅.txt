密宗修法中，以釋迦如來為中心而建立之曼荼羅。此類圖像，諸經所載各有不同。據大日經卷五祕密漫荼羅品所載，釋迦師子壇稱為大因陀羅，其壇黃色，極令鮮麗，四方均等，於中畫金剛杵，杵上置蓮花，蓮上置缽。若作佛形者，當畫釋迦佛持缽，又以金剛圍之，右邊置袈裟，左邊置錫杖。另據釋迦文尼佛金剛一乘修儀軌法品所載，若欲報無上釋尊恩德者，先作曼荼羅，其中央畫釋迦牟尼像，趺坐於白蓮花臺上。普賢、文殊、觀音、彌勒住於四隅，如胎藏說，各坐蓮花，半跏而居。於佛前有如來缽，於佛右有賢瓶含花，於佛後有錫杖，於佛左邊有寶螺，四物各置於蓮葉上，光炎圍繞。此即通常所稱之釋迦曼荼羅。此外，一切功德莊嚴王經、大方廣曼殊室利經漫荼羅品等經中皆有釋迦曼荼羅畫法之描述。〔一字佛頂輪王經卷一、不空罥索神變真言經卷九廣大解脫漫荼羅品、牟梨曼陀羅咒經、大日經疏卷十六、大日經義釋卷十二、覺禪鈔釋迦上卷〕