（術語）秘為秘奧之義，言其法門之深奧也，密為隱密。言不容易示人也。佛說諸經各有秘密之法。圓覺經曰：「為諸菩薩開秘密藏。」涅槃經曰：「此經名如來秘密藏。」秘藏記末曰：「秘密義，秘者秘奧，密者隱密也。凡於一切物皆有秘密，何者色顯心隱？大小乘乃至外道等，如此有秘密。」然真言宗以顯密二教判一切經，特以自宗為秘密。自此秘密之名。為彼宗所占有。

秘是秘奧之義，是形容法門之深奧；密是隱密，言其法不隨便公開示人。

梵語 guhya，巴利語 guyha。深奧隱密，不易為人知。如如來所具之神通力，或如來所未曾宣說之密意。攝大乘論本卷中載，如來之意含有四種祕密（又作四祕密、四種合義、四節、四依）：(一)令入祕密，為導眾生入真實智，先隨世俗之想法而說。(二)相祕密，為示一切法無自性，無生無滅，說如遍計所執性等三性。(三)對治祕密，為對治種種過失，說種種法。(四)轉變祕密，其意義與表面上之言語、文字之敘述全別；真義隱含其中，非如明言所示。此外，一般又將佛教分為顯露之教（顯教）與祕密之教（密教）兩種。另據隋代智顗之說，在佛的說法中，雖係同聞佛之教法，但彼此之理解不同，互不相知，故稱為祕密（化儀四教中之祕密教）。〔法華經卷五如來壽量品、大智度論卷四、卷六十五、梁譯攝大乘論釋卷十五、華嚴金師子章、法華玄義釋籤卷二〕