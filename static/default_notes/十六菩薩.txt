指密教十六菩薩，有二種。<一>又作慧門十六尊。指金剛界曼荼羅羯摩會三十七尊中，阿閦佛以下四方四佛之各各四親近菩薩，特稱為十六大菩薩。即：(一)東輪阿閦佛之四親近，即金剛薩埵、金剛王菩薩、金剛愛菩薩，及金剛喜菩薩。彼等皆以持戒忍辱而成就菩提心功德。(二)南輪寶生佛之四親近，即金剛寶菩薩、金剛光菩薩、金剛幢菩薩、金剛笑菩薩。彼等皆以無執著之佈施而成就福德莊嚴功德。(三)西輪阿彌陀佛之四親近，即金剛法菩薩、金剛利菩薩、金剛因菩薩、金剛密語菩薩。彼等皆以正定大慧而成就智慧功德。(四)北輪不空成就佛之四親近，即金剛業菩薩、金剛護菩薩、金剛牙菩薩、金剛拳菩薩。彼等皆以利他之精進而成就事業方便功德。〔金剛頂瑜伽中略出念誦經卷三、金剛頂瑜伽三十七尊出生義〕
　<二>指表賢劫千佛因位千位菩薩之十六菩薩。其十六菩薩之名，出自金剛頂瑜伽中略出念誦經卷三、金剛頂經卷一、賢劫十六尊軌。

　（名數）有二種：一者金剛界四方四佛各各之四親近也。一者表賢劫千佛因位千菩薩之十六菩薩也。金剛界九會曼荼羅中，第一成身會舉果上之千佛，第二三味耶會以下，舉因位之千佛也。今選取千菩薩中主要之菩薩十六尊，代表千菩薩耳。但千菩薩中前四菩薩已成道。其餘者第五彌勒以下九百九十六尊也（第四即釋迦也），故自今以後以第五彌勒為首，故此十六菩薩亦以彌勒為第一也（實際賢劫之菩薩為九百九十六人千菩薩雲者從大數也）。諸部要目曰：「又有四方賢劫中十六大菩薩，表賢劫中一千菩薩。」其十六菩薩之名字，出於六卷之略出經第四，四卷之略出經第三，教王經第一，賢劫十六尊軌。今依賢劫十六尊軌示之如圖。

　　大日經宗，於地前建三劫，地上立十地，以示階級。金剛頂宗，直修直證，不立位次，但於地上立十六大菩薩，以為行位。東方發心門四：薩、王、愛、喜，南方修行門四：寶、光、幢、笑，西方菩提門四：法、利、因、語，北方涅槃門四、業、護、牙、拳。然十地十六菩薩，特開合不同，法相稍異耳，但二者相合，亦有二種不同。

　　　　┌薩┐　　　　　　　　　　　　　┌薩┐
　　　　│王│　　　發　　　　　　　　　│王│
　　初地┤　├金剛部　菩薩心門　　　初地┤　├阿賴耶識───大圓鏡智
　　　　│愛│　　　心　　　　　　　　　│愛│
　　　　└喜┘　　　　　　　　　　　　　└喜┘

　　二地──光┐　　　　　　　　　　二地─光┐
　　三地──寶│　　　修　　　　　　三地─寶│
　　　　　　　├摩尼部　大福德門　　四地┐　│
　　四地──幢│　　　行　　　　　　　　├幢├末那識──平等性智
　　五地──笑┘　　　　　　　　　　五地┘　│
　　　　　　　　　　　　　　　　　　六地┐　│
　　　　　　　　　　　　　　　　　　　　├笑┘
　　　　　　　　　　　　　　　　　　七地┘

　　　　┌法┐　　　　　　　　　　　　　┌法┐
　　六地┤　│　　　　　　　　　　　八地┤　│
　　　　└利│　　　菩　　　　　　　　　└利│
　　　　　　├蓮華部　大智慧門　　　　　　　├意識──妙觀察智
　　　　┌因│　　　提　　　　　　　　　┌因│
　　七地┤　│　　　　　　　　　　　九地┤　│
　　　　└語┘　　　　　　　　　　　　　└語┘
　　　　┌業┐　　　　　　　　　　　　　┌業┐
　　八地┤　│　　　涅　　　　　　　　　│護│
　　　　└護├羯磨部　大精進門　　　十地┤　├前五識──成所作智
　　九地─牙│　　　槃　　　　　　　　　│牙│
　　十地─拳┘　　　　　　　　　　　　　└拳┘