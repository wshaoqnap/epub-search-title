大論：此云大自在，正名摩訶莫醯伊濕伐羅，八臂三眼騎白牛。普門疏云：樓炭稱為阿迦尼吒，華嚴稱為色究竟。或有人以為第六天，而諸經論多稱大自在，是色界頂。釋論云：過淨居天，有十住菩薩，號大自在，大千界主。十住經云：大自在天光明，勝一切眾生。涅槃獻供，大自在天最勝，故非第六天也。灌頂云：字威靈帝。