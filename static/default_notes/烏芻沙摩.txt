（菩薩）即穢積金剛烏芻澀麼（烏芻沙摩）明王Ucchus!ma，主不淨處之執金剛也。經軌作穢跡。秘藏記作穢積。

（明王）Ucchusma，又作烏樞沙摩，烏芻澀摩，烏芻瑟摩，烏樞瑟摩。烏素沙摩。明王名。譯曰不淨潔，穢跡，火頭等。有轉不淨為清淨之德，因之於廁中祭此明王。陀羅尼集經九曰：「烏樞沙摩，唐雲不淨潔金剛。」希麟音義五曰：「烏樞瑟摩，或雲烏芻摩沙，此雲穢跡。舊翻為不淨潔，皆訛。新翻為除穢，忿怒尊也。」楞嚴經五曰：「烏芻瑟摩，於如來前，合掌頂禮佛之雙足。而白佛言：我常先憶久遠劫前，性多貪欲。有佛出世，名曰空王。說多婬人成猛火聚，教我遍觀百骸四支諸冷煖氣，神光內凝，化多婬心，成智慧火。從是諸佛，皆呼召我，名為火頭。我以火光三昧力故，成阿羅漢。心發大願，諸佛成道。我為力士，親伏魔怨。」義疏五下曰：「烏芻沙摩，雲火頭。」