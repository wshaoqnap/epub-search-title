金剛愛/愛/愛金剛/愛結

（菩薩）金剛界曼陀羅中，第七理趣會中臺五尊中西方之菩薩名，亦曰摩竭幢。左右持人頭之幢。見金剛界曼陀羅大鈔三。

（菩薩）Vajrarāga，位於金剛界曼陀羅第一成身會中，東方月輪五尊中阿閦如來左方之菩薩也。司大悲愛染。秘藏記末曰：「左金剛愛菩薩，肉色，持箭。」聖位經曰：「毘盧遮那佛，於內心證得愛大悲箭三摩地智，自受用故，（中略）成金剛愛菩薩形，住阿閦如來左邊月輪。」出生義曰：「於一切如來菩提無染淨體而生金剛愛。」大教王經曰：「金剛薩埵三摩地極堅牢故，聚為一體生摩羅大菩薩身。住世尊毘盧遮那佛心說此嗢陀喃，奇哉自性淨，隨染欲自然，離欲清淨故，以染而調伏。」

金剛愛，梵名 Vajra-ra^ga，音譯縛日羅羅伽、縛日囉邏哦。西藏名 Rdo-rjeh!i，意為金剛弓。密教金剛界三十七尊中，東方阿閦四親近之一。即東方月輪中，居於阿閦如來左方之菩薩。又稱金剛弓菩薩、金剛妻菩薩。別名能調伏者、魔羅諸欲菩薩、摩訶安樂菩薩。密號大悲金剛、離樂金剛、離愛金剛。
　此尊之種子、形像於各會皆不同，如於成身會中，種子為[fan(hoh!)]（hoh!），義為生佛不二、自他歡喜；三昧耶形為雙立五股杵；形像為身呈肉色，二手橫舉一箭；真言為「唵　跋摺囉　阿囉伽　護」。於三昧耶會，種子為[fan(kha)]（kha），三昧耶形為蓮花上有二跋摺羅（金剛杵），真言為「阿斛　蘇法」。於微細會，形像為左弓右箭作射形。於供養會，印相作外縛拳而置於左胸；形像為兩手持蓮，蓮上有三股杵。此菩薩象徵阿閦如來之一德，即由於發菩提心而自在憐愛眾生。〔金剛頂經卷一、瑜伽瑜祇經、金剛頂瑜伽三十七尊出生義〕

梵名 Ra^gavajra。為密教金剛界曼荼羅理趣會十七尊之一。又稱愛縛金剛、愛樂金剛、悲湣金剛。位於金剛界曼荼羅理趣會之金剛薩埵後方之月輪蓮花中。其形像為身呈青色，手持摩竭幢。據理趣經祕決鈔卷三載，悲湣金剛菩薩以悲湣之故，以愛念繩普縛眾生，至菩提終不放捨；猶如摩竭大魚吞啗所遇之物，一經入口已，更無倖免者，所以持此摩竭魚幢，現其愛縛捨離俱幻平等之智身。〔金剛頂勝初瑜伽經中略出大樂金剛薩埵念誦儀〕