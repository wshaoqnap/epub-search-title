（名數）一、焰鬘得迦忿怒大明王，以𑖮𑖳𑖼為種子，字變成明王。光如劫火，身作大青云色，有六面六臂六足，身短，腹大，作大忿怒相。利牙如金剛，面各有三目，以八大龍王為眷屬，以虎皮為衣，以髑髏為冠，乘小牛，足蹈蓮華，鬚赤黃色，有大辯才，頭戴阿閦佛而坐。大惡相顧禮，正面笑容，右面黃色，舌相出外，左面白色，咬唇，是妙吉祥菩薩之變化身也。右第一手執劍，第二手執金剛杵，第三手執箭，左第一手執罥索，復豎人指，第二手持般若波羅蜜多經，第三手執弓，於此明王之下，想諸天魔怖畏而作禮。二、無能勝忿怒大明王，以�為種子字變成明王。三面六臂，三面各有三目，身黃色，日輪之圓光，照曜廣大。以八大龍王為莊嚴正面笑容，右面大青色，微有忿怒之相，左面白色，咬唇作大忿怒之相。右第一手執金剛杵，第二手執寶杖，第三手執箭，左第一手執罥索，復少豎人指，第二手執般若波羅蜜多經，第三手執弓，頂戴阿閦佛。三、缽納鬘得迦大忿怒明王，以𑖮𑖳𑖼為種子，字變成明王。三面八臂，三面有三目，正面笑容，右面大青色，舌相出外如金剛杵，左面黃色，利牙咬舌，以虎皮為衣。右第一手執金剛杵，第二手執寶杖，第三手執迦那耶，第四手執箭。左手第一執罥索，豎人指，第二手持般若波羅蜜多經，第三手持蓮華，第四手執弓，頂戴阿閦佛。四、尾覲那得迦大忿怒明王，以𑖮𑖳𑖼為種子，字變成明王。大青色，三面六臂，三面各有三目，正面笑容，右面白色，左面黃色，作忿怒之相，咬唇，右足蹈諸魔，左足蹈蓮華。右第一手執利劍，第二手執鉞斧，第三手執箭，左第一手執罥索，豎人指，第二手持般若波羅蜜多經，第三手執弓，頂戴阿閦佛。五、不動尊大忿怒明王，以𑖮𑖳𑖼為種子，字變成明王。眇目，為童子相。六臂，三面各三目，作童子莊嚴。正面笑容，右面黃色，舌相出外，上有血相，左面白色，為忿怒相。作吽字聲，身作翡翠色，足蹈蓮華及寶山。立作舞勢，能除一切魔。遍身熾焰。有日輪圓光，右第一手執劍，第二手執金剛杵，第三手執箭，左第一執罥索，豎人指，第二手持般若波羅蜜多經，第三手執弓，頂戴佛冠。是阿閦佛所變也。六、吒枳大忿怒明王，以𑖮𑖳𑖼為種子，字變為明王，三面各三目，有六臂。頂戴寶冠，冠上有佛，明王垂髮，正面笑容，右面黃色，顰眉，左面白色，作忿怒相，咬唇。身青云色，有日輪圓光，左右二手結本印，右第二手執金剛杵，第三手執箭，左第二手持般若波羅蜜多經，第三手執弓，足蹈蓮華，立作舞勢。七、儞羅難拏大忿怒明王，以𑖮𑖳𑖼為種子，字變為明王。三面各三目，有六臂，正面青色，作笑容，左面黃色，右面白色，咬唇。以八大龍王為莊嚴，髮髻青潤，頂戴佛，足蹈蓮華，立作舞勢。右第一手執金剛杵，第二手執寶杖，第三手執箭，左第一手執罥索，豎人指，第二手持般若波羅蜜多經，第三手執弓。八、大力大忿怒明王，以𑖮𑖳𑖼為種子，種子變為明王。三面各三目，有八臂，身作青色，以八大龍王作莊嚴，熾焰遍身，髮皆豎立。目大作赤色，頂戴阿閦佛。正面笑容，右面金色，左面白色，咬唇。足蹈蓮華，作大忿怒相。右第一手執金剛杵，第二手執寶杖，第三手執劍，第四手執箭，左第一手執罥索，豎人指，第二手持般若波羅蜜多經，第三手執骨揣，第四手執弓。九、送婆大忿怒明王，以𑖮𑖳𑖼為種子，字變為明王。身大青色，一面六臂，左右兩手作本印，右第二手執劍，第三手執箭，左第二手持般若波羅蜜多經，第三手執弓。十、縛日羅播多羅大忿怒明王，以�為種子，字變為明王。身白乳色，有六臂，右第一手執金剛杵，第二手執金剛鉤，第三手執箭，左第一手執罥索，豎人指，第二手持般若波羅蜜多經，第三手執弓。見十忿怒明王經。

即十尊面現忿怒相之明王。(一)燄鬘得迦（梵 Yama^ntaka，意譯降燄摩，即大威德），(二)無能勝，(三)缽訥鬘得迦（梵 Padma^ntaka，意譯蓮華降伏，即馬頭），(四)尾覲難得迦（梵 Vighna^ntaka，意譯降伏震動者），(五)不動尊，(六)吒枳（梵 Taki，即愛染王），(七)你罹難拏（梵 Ni^ladaN!d!a，意譯青杖），(八)大力，(九)送婆（梵 Sumbha，意譯降三世），(十)縛日羅播多羅（梵 Vajrapa^t!ala）。其形像多數為多面多臂，正面笑容，左面忿怒相，頂戴阿閦佛，各手執劍、金剛杵，或箭、或罥索、或持般若波羅蜜多經。〔幻化網大瑜伽教十忿怒明王大明觀想儀軌經、妙吉祥平等祕密最上觀門大教王經卷一〕