密教修法中，於灌頂過程，為滅除受法弟子之災障，令能悉地成就，乃焚燒香花、乳木等種種供養物而修之護摩法。依經軌之本說，灌頂護摩通常由大阿闍梨修之，然近世多由教授師等代修。以其行於一座之中間，故又稱中間護摩。然現今日本東密於金剛界修法終暸時，於初夜與後夜之間所修之護摩法，特稱為中間護摩。〔大日經卷二具緣品、金剛頂瑜伽中略出念誦經卷四、瞿醯經卷下、阿娑縛抄卷一胎灌記本〕

　（修法）修於灌頂中之息災護摩也。其法於初夜已了金剛界灌頂將移於胎藏界之中間，大阿闍梨，自登護摩壇，以金剛界大日為本尊，使受者坐於阿闍梨左側，西面而修之。或有阿闍梨不自為此而使親教師為此者，有於四座或二座三座修之者。其修法，於火天壇請火天，於部主壇，觀理智冥合之寶生如來，於本尊壇，觀金剛界大日，於諸尊壇觀五佛而攝兩部之諸尊，於世天壇，觀金剛界外金剛部之二十天，於各壇修護摩，以祈受者之息災。