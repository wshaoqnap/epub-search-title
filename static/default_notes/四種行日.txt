（雜語）有二說：一，仁王經儀軌曰：「若息災法從月一日至八日。若求增益從月九日至十五日。若求敬愛從十六日至二十二日。若調伏者從二十三日至月盡日。」二，諸部要目曰：「一日分為四時。月生一日至八日應作息災，從九日至十五日應作增益，從十六日至二十三日應作降伏，從二十四日至月盡日應作敬愛法。」息災者除災生德之法也，以月生之一日，背暗向明，故為息災相應之日。增益者福智圓滿之法也，至十五日而月輪滿，以故為增益相應之日。降伏者損減為能，黑月有損減和合之二德，自十六日月輪漸減。仁王儀軌取損減至極之義，故調伏。至月之盡日，要目以為月之盡日者月合宿，故為敬愛相應之日。見秘藏記鈔二。