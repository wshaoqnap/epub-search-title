即闡說密教金剛界法門之經典，與大日經並稱為二部經。收於大正藏第十八冊。有廣、略兩種，現僅存略本。譯本有三種：(一)唐代不空所譯之金剛頂一切如來真實攝大乘現證大教王經，凡三卷。為一般所用最廣泛者。(二)唐代金剛智所譯之金剛頂瑜伽中略出念誦經，又稱略出經，凡四卷。開元十一年（723）譯出，故可推定原本或成書於七世紀末之南印度。(三)北宋施護所譯之一切如來真實攝大乘現證三昧教王經，凡三十卷。所謂金剛頂，即諸經中最高之意。所謂略出，係自十萬頌之廣本略出其精要。為求加快證入佛、菩薩之境地，故於該經詳述密教獨特之祕密修行儀軌。梵本今已不存。
　金剛頂經由十四處十八會之說法而成，後龍樹菩薩於南天竺之鐵塔內，自金剛薩埵受持該經十萬頌，再傳至龍智、金剛智。然於金剛智搭船東來我國之途中遇到風暴，經典大部流失，傳譯弘布者僅為其中極少部分。相傳金剛頂經有四種：一為法爾恆說本，二為塔內安置本，三為十萬頌廣本，四為四千頌略本，即十八會中初會四大品。〔金剛頂瑜伽十八會指歸、金剛頂經大瑜伽秘密心地法門義訣捲上〕

　（經名）真言教三部經之一。是為梵本十萬偈十八會之總名，故通於現行流布金剛界之諸經，然特以三本為主：一為不空所譯三卷之教王經，具名金剛頂一切如來真實攝大乘現證大教王經。十八會之第一會四品中譯其第一品者。二為施護所譯三十卷之教王經，具名佛說一切如來真實攝大乘現證三昧教王經。盡譯第一會之四品者。三為金剛智所譯四卷之略出經，具名金剛頂瑜伽中略出念誦經。已上三本皆稱金剛頂經，但尋常所指之金剛頂經為第一本。