梵語 s/am!kara。又作賞迦羅。意譯骨鎖。乃古代印度外道祭祀所供之骨鎖。此外，亦指商羯羅天，即為骨鎖天，乃大自在天之別名。據傳，大自在天曾至人間化導，歸天之後，信眾顧戀，遂造立其苦行饑羸、骨節相連成鎖（鎖）之像，於祭祀時供奉之。〔因明入正理論疏捲上〕

骨鎖，梵名 S/am!kara，音譯作商羯羅。又作骨瑣天。為大自在天之化身。然於密教則謂大自在天為大千世界之主，商羯羅天為一世界之主。因明入正理論疏捲上（大四四·九二下）：「商羯羅者，此云骨瑣。（中略）外道有言，成劫之始，大自在天，人間化導，二十四相，匡利既畢，自在歸天。事者顧戀，遂立其像。像其苦行，悴疲飢羸，骨節相連，形狀如瑣。故標此像，名骨瑣天。」〔大日經卷一具緣品、悉曇藏卷一〕