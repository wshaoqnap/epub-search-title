（術語）五種供養之一。真言觀行要覽曰：「蘇悉經二（獻食品）曰：略說獻食，應用團根、長根、諸果、酥餅、油餅、諸羹曤等，或種種粥，及諸飲食，此四種食，通獻諸部。瞿醯經中（奉請供養品）曰：所有臭穢、辛苦、澀味、古殘宿、不祥之食，不應供養。或若不辦種種羹者，但用小豆羹，而供養亦得。凡所領上，皆應點酪。凡乳粥上，皆應著蜜。其小豆羹上，應著牛酥。若有薑者，亦應著之。其果子中，石榴為上。於諸根中，毘多羅根為上。」