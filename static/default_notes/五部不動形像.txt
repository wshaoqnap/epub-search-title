（名數）日本小野仁海僧正之口傳，有約於佛金蓮寶羯五部，沙汰五種之不動尊者。其所傳之文曰：「一、佛部不動，白色，著天寶冠，在立佛持劍索，坐瑟瑟石座，白色二童子侍。二、金剛部不動，赤色，頂上七莎髻，持劍，縛曰羅，坐磐石，赤色二童子侍立。三、寶部不動，黃色，持金剛索，頂有七莎髻，坐大磐石，黃色童子侍。四、蓮華部不動，綠色，頂有五佛冠，持劍索，坐須彌山。五、羯磨部不動，黑色，頂有八葉白蓮華，持劍索，坐磐石，是最深秘，慎勿傳於他門。」