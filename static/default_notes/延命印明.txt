（真言）延命招魂法之印明也。

為密教修延命法所結誦之印言。通常多用於延命法、普賢延命法等修法中。即普賢延命菩薩之印明。此印明於不同經軌有各種異稱，於金剛壽命陀羅尼念誦法，稱之為「金剛壽命菩薩陀羅尼印」，於金剛壽命陀羅尼經法，稱之為「金剛壽命加持甲冑密印」，且於此二經軌及瑜伽軌中均詳載其行法。其印契為：二手各作金剛拳，舒開二食指，左右壓著，並相鉤結，置於頂上。左手食指（風指），表示凡夫生滅之息風；右手食指，表示佛界金剛不壞之命風。二食指相鉤結，意謂眾生分段生滅之命風與如來常住之第一命相互和合，表示進入「本不生」之際。即在生佛一如之金剛壽命中，成就延命之功德。真言為：唵（om!，歸命）縛日羅（vajra，金剛）喻曬（yus!ai，壽命）娑縛訶（sva^ha^，成就）。