為密教金剛界九會曼荼羅中之第九會，位於成身會之左下。於此會中，大日如來以降伏大自在天為本誓，其餘諸尊亦皆住於降三世明王之本誓。此會之圖位悉同於前一會降三世羯磨會，然彼會係表事業具足之身相，而此會則表彼諸尊內證之德，故特列其三昧耶形。其中，金剛薩埵之三昧耶形為八輻輪。乃摧破之具，用表眾生本具堅固清淨之菩提心；大自在天則表示根本無明。此會之尊數共七十三尊。〔三十卷教王經卷十二〕

（術語）金剛界九會曼荼羅之一。又作降三世三摩耶會。三昧耶者，本誓之意。表降伏三界主大自在天之本誓，故有此稱。