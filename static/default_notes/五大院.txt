（術語）胎藏界曼陀羅十三大院之第五，持明院之別名。以此處安置五大忿怒故也。中尊為般若菩薩，中尊之左邊為降三世，次為不動，中尊之右邊為大威德，次為勝三世。是與尋常之五大明王異。其中除軍荼利與金剛藥叉而加般若菩薩與勝三世。彼五大明王，金剛界五部之忿怒尊也。此五尊在胎藏界，胎藏界無寶部，故除軍荼利；無羯磨部，故除金剛夜叉，以其餘三尊成胎藏界之三部，於此以中尊之般若菩薩為三部之總體而加之，以勝三世為降三世之別尊而加之，成為五忿怒。見秘藏記私鈔一。

下方持明院畫五大尊忿怒明王，是大日如來所現的教令輪身，稱為持明使者，所以叫持明院，又稱五大院，相當於平等性智，表示淨除自他的煩惱入於平等實相，象徵折伏攝受二德。