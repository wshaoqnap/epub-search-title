金剛調伏，梵名 Vajra-jaya，音譯縛日羅惹野。西藏名Rdo-rje rnam-par rgyal-ba，義為金剛勝。密教金剛界外金剛部二十天之一，五類天中虛空天之一。又稱象頭天、抱刀毘那夜迦、象頭大將。位居外金剛部北方之中央。種子為[fan(ja)]（ja），形像於金剛界各會中大同小異，如於成身會，為象頭人身，坐於荷葉上，左手執劍，右手握拳置於腰部；三昧耶形為劍，或歡喜團；印相為左拳置於腰，右手作刀印；真言為「唵　縛日羅　惹野　娑縛賀」。據大聖歡喜雙身毘那夜迦天形像品儀軌載，此天屬四方毘那夜迦之一，又稱金色伽那缽底；左手持白琉璃珠，右手執寶棒。又此天即大教王經卷十所列虛空行諸天中之持勝天，號為最勝金剛。〔賢劫十六尊、祕藏記〕