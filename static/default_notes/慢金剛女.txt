梵名 Ma^na-vajriN!i^。為密教金剛界曼荼羅理趣會十七尊之一。又作意氣女、慢金剛女。位於金剛薩埵之左前隅，即金剛界曼荼羅理趣會之內院東北隅。此尊意識之氣力熾盛，故稱意氣金剛女。其悲心甚深廣大，故住大精進三昧，利益安樂懈怠不信之眾生，令速離苦、得清淨。身呈金色，作舞蹈之勢。真言為：摩訶室唎（maha^s/ri^，大吉祥）縛日哩（vajri^，金剛女）呬（hi）。〔理趣釋要略祕決集卷三、金剛界七集卷下〕
（天名）胎藏界曼陀羅中，第七理趣會，奉塗香於本尊之天女名。手捧塗香器。見胎藏界曼陀羅大鈔三。