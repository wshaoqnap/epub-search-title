梵名 Budha。七曜之一，九曜之一。又作水星、滴星、水大曜、水精。於密教中，位列胎藏現圖曼荼羅外院西方，其形像為二手合掌，交腳而坐。另於胎藏圖像中，左手持瓶，右手持數珠，半跏坐於蓮花上。又梵天火羅九曜圖中，水曜為婦人形，頭戴猴冠，二手分執紙與筆。北斗曼荼羅中，水曜位於內院北方。大日經疏卷四則以深祕解釋執曜，而以水曜配曼荼羅右方之蓮華部。〔北斗護摩法、宿曜儀軌〕

　（天名）九曜之一。位於胎藏界曼荼羅金剛部院西門之南。古來雖以此尊為水天，然以水天為水曜者，誤也。左手持蓮，上有星，為宿曜之標示，右手持水天之標示力，坐筵上。其左侍者持三戟。