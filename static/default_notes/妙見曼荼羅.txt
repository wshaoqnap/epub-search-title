即密教用以顯示妙見菩薩內證之曼荼羅。其圖式，於中央之大月輪中繪妙見菩薩為中尊，其周圍繪七小月輪，月輪中有北斗七星，此乃內院之眾。北斗七星依月輪方位順序為西南貪狼星、西面巨文星、西北祿存星、北面文曲星、東北廉貞星、東面武曲星、東南破軍星等，妙見菩薩之前置一輪寶。外院依方位順序繪有東方寅位之甲寅將軍、卯位之丁卯從神、辰位之甲辰將軍，南方巳位之丁巳將軍、午位之甲午將軍、未位之丁未從神，西方申位之甲申將軍、酉位之丁酉將軍、戍位之甲戍將軍，北方亥位之丁亥從神、子位之甲子將軍、醜位之丁醜從神。又四角四門處以星作界，四角之空處繪有花瓶。〔妙見菩薩神咒經〕