（修法）加持土砂之法會也。以此土砂散於病人或亡者也。

　　密教修法之一。又稱加持土砂。砂又作沙。以光明真言「om% amogha vairucanamaha mudra mani padma jvala pravarttyahum%」加持土砂一０八遍，再將土砂加持病者，則可除病苦。或將土砂撒在屍骸、墓上或塔上，亡者可滅罪生善、轉凡得聖，往生極樂淨土。
　　行此法須自深山幽谷或河海等人跡罕至之處，取自極清淨之土砂，用淨水洗淨，日光下曬乾，盛入淨器，置於密壇上或壇邊、壇下。如係依菩提流志所譯《不空[2927.14]索神變真言經》卷二十八〈灌頂真言成就品〉及不空譯《不空[2927.14]索光真言經》為準據而修，則觀土砂即舍利，舍利即寶珠。依前書〈灌頂真言成就品〉所載（大正20‧385c）︰
　　「若諸眾生，具造十惡五逆四重諸罪，猶如微塵滿斯世界，身壞命終，墮諸惡道，以是真言加持土沙一百八遍，屍陀林中，散亡者屍骸上，或散墓上塔上，遇皆散之，彼所亡者，若地獄中，若餓鬼中，若修羅中，若傍生中，以一切不空如來不空毗盧遮那如來真實本願大灌頂真言、加持沙土之力，應時即得光明及身，除諸罪報，捨所苦身，往於西方極樂國土，蓮華化生乃至菩提更不墮落。」
　　〔參考資料〕　《不空[2927.14]索神變真言經》卷十八；《佛頂尊勝陀羅尼經》；元曉《遊心安樂道》；《芝園集》卷下〈秀州呂氏靈骨贊〉；《光明真言土砂勸信記》卷上；《光明真言金壺集》；《溪嵐拾葉集》卷七十一。

又作土沙加持、加持土沙。為密教修法之一。以光明真言加持土砂一百零八遍，再將土砂給予病者，即可除去苦惱；若撒於死骸、墓上，即可獲得滅罪生善、轉凡得聖、往生極樂之利益。所用之土砂，須取自深山幽穀，或河海等人跡罕至之處，以其清淨至極之故。加持之前，以淨水洗之，日光曬乾，盛於淨器，再置於密壇上。修法之時，先取一匣之土砂，安置佛前之壇場，三禮導師，誦如來唄、發願，及光明真言一百零八遍，結五色光印，而加持於土砂。此風盛於唐朝以來，在日本則盛於鎌倉時代之後。此法係以菩提流誌所譯不空罥索經卷二十八灌頂真言成就品，及不空所譯不空罥索大灌頂光真言經為依據而修之光明真言法。

　（修法）以光明真言加持土砂撒布之於亡者之屍骸或其墓處也。不空罥索毘盧遮那佛大灌頂光真言經曰：「設眾生具造十惡五逆四重諸罪，猶如微塵滿斯世界，身壞命終，墮諸惡道。以是真言加持土砂一百八遍，尸陀林中，散亡者屍骸上，或散墓上，遇皆散之。彼所亡者，若地獄中，若餓鬼中，若修羅中，若傍生中，以一切不空如來不空毘盧遮那如來真實本願大灌頂光真言神通威力加持土砂之力，應時即得光明及身，除諸罪報，捨所苦身，往彼西方極樂國土，蓮華化生，乃至菩提更不墮落。」佛頂尊勝陀羅尼經亦說此法。