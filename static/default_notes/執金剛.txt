（術語）又云持金剛、金剛手。胎藏界三部中金剛部之諸眾，標如來之智印，皆手執金剛，故云執金剛。大日經一曰：「一切持金剛者，皆悉集會。（中略）其金剛名曰虛空無垢執金剛。（中略）金剛手秘密主如是上首。」同疏一曰：「梵云播尼，即是手掌。掌持金剛，與手執義同。故經中二名互出也。（中略）前明諸執金剛，一向是如來智印。」【又】警護諸天諸佛之夜叉神謂之執金剛。