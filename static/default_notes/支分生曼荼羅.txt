密教用語。指布列在本尊、阿闍梨或行者等一身的曼荼羅。所謂支分是指手足等四肢五體。《大日經》卷一〈具緣品〉云（大正18‧4a）︰「世尊一切支分皆悉出現如來之身。」又《大日經疏》卷三云（大正39‧611a）︰
　　「今欲說漫荼羅圓位故，還約佛身上中下體，以部類分之。自臍以下現生身釋迦，示同人法及二乘六趣種種類形色像威儀。言音壇座各各殊異及其眷屬展轉不同，普於八方，如漫荼羅本位次第而住。自臍以上至咽出現無量十住諸菩薩，各持三密之身，與無量眷屬普於八方，如漫荼羅本位次第而住。然此中自有二重，從心以下是持大悲萬行，十佛剎微塵諸大眷屬，從心以上是持金剛密慧十佛剎微塵諸內眷屬，通名大心眾也。從咽以上至如來頂相，出現四智四三昧果德佛身，即此八身於一切世界中，徒眾剎土名號身業，諸受用事皆悉不同。亦於八方，如漫荼羅本位次第而住。」
　　支分生曼荼羅有三重流現曼荼羅與五輪成身曼荼羅兩類。
　　(1)三重流現曼荼羅︰即如上所述，以頭為中胎八葉院，心至臍安第一院的內眷屬諸執金剛，心至臍置第二院的大眷屬菩薩，臍以下安生身釋迦等第三院，乃於一身流現胎藏曼荼羅。但同書卷五所說曼荼羅分布的情形與此稍有不同，謂毗盧遮那自心八葉華為中胎藏，咽至頂相為第一重，臍至咽為第二重，臍以下為第三重。
　　(2)五輪成身曼荼羅︰如《大日經》卷五〈祕密漫荼羅品〉所說，觀足至臍為大金剛輪（地大），臍至心為水輪（水大），胸為火輪（火大），頭部為風輪（風大），頂上為空輪（空大）。依次觀為方、圓、三角、半月、團形等五輪塔。觀五輪塔即大日，大日即行者。
　　〔參考資料〕　《大日經疏》卷五、卷十四；《大日經疏演奧鈔》卷二、卷四十七；《五輪九字明祕密釋》。

又作支分上曼荼羅。支分者，四肢五體之義。即密教於本尊、阿闍梨或行者身上，以觀念建立之曼荼羅。此有二類：(一)三重曼荼羅，又稱三重流現曼荼羅。以頭為中臺八葉院，心至嚥安置第一院之內眷屬諸執金剛，心至臍安置第二院之大眷屬菩薩，臍以下配置第三院之生身釋迦及二乘六趣等眷屬。即於一身流現胎藏曼荼羅。出於大日經疏卷三、卷十四。(二)五輪成身之曼荼羅，又稱五字嚴心觀、五輪觀。以足至臍為大金剛輪（地輪），臍至心為水輪，胸為火輪，頭部為風輪，頂上為空輪，次第觀為方、圓、三角、半月、團形等之五輪塔，而觀此五輪塔即大日，大日即行者。出於大日經卷五祕密漫荼羅品、大日經疏卷十四。〔大日經疏卷五、大日經疏演奧鈔卷二、卷四十七、五輪九字明祕密釋〕

　（術語）於行者身上布五佛之種子，因自支分流出諸尊也。

　（術語）大日經疏三曰：「經云：世尊一切支分皆悉出現如來之身者。」前現莊嚴藏時，普門一一之身，各遍十方，隨緣應物，今欲說曼荼羅位故通約佛身上中下之體以部類分之，由臍已下現生身之釋迦，人法示同，及二乘六趣種種之類形，色像威儀，言音檀座各殊異，及其眷屬不同，周於八方，如曼荼羅之本位次第而住（是第四重第三院）。由臍已上至咽出現無量十住諸菩薩，各持三密之身與以無量眷屬普於八方，如曼荼羅之本位次第而住。然此中自有二重，由心已下者是恃大悲萬行之十佛剎微塵數諸大眷屬（是第三重即第二院），由心已上者是持金剛密慧之十佛剎微塵數諸內眷屬（是第二重即第一院）。已上二重通名大心眾。由咽以上至如來頂上出現四智四三昧之果德佛身，此四佛四菩薩之八身於一切世界徒眾剎土名業身業諸受用之事不同，亦於八方如曼荼羅之本位次第而住（是第一重即中胎）。」