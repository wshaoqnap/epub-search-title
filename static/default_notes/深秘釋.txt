即淺略及深祕之並稱。全稱淺略釋深祕釋。十六玄門之一。密教解釋經文之義分此二門：(一)淺略釋，世間通途之釋義。(二)深祕釋，詮釋密教獨特深理之釋義。大日經疏卷三（大三九·六一一下）：「以解二種義故，得阿闍梨名，所謂淺略、深奧分。若觀前人，未有深解之機，則順常途隨文為釋；若已成就利根智慧，則當演暢深密而教授之。」據同疏卷七載，淺略釋為隨他意語，深秘釋為隨自意語；亦即以淺略為隨順機情之隨他意語，深祕為順佛之自意之隨自意語。又深祕釋中更分三重之淺深，即祕密釋、祕密中祕釋、祕祕中祕釋，加前之淺略總立為四重。