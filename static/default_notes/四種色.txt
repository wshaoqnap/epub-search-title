（名數）一，息災為白，白著水色也。二，增益為黃，黃者金，又為地形也。此二者準上之形可知。三，敬愛為赤，世人愛樂赤色，故用之。四，降伏為黑，降伏所以用黑色者，黑色為風大之色，風為大力之義。水火風三災之時，風災力強，故能壞第三禪，如來成道時，亦以風指降伏惡魔。降伏之法，摧破惡人之故，此為相應之色，或又因火依風而增力用，故向於火方而行之法用此色。見秘藏記鈔三。