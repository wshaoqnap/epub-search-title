梵語 vajra pan~jaram!。密教十八契印之一。為加持而結於上方之印契與真言，屬軍荼利明王五種結界之一。又作上方金剛網、虛空網、虛空結、天網、天結。在修法之時，從道場上空召請本尊聖眾由車輅降下進入道場，更於上方結界。無上方結界時，有天魔伺機擾亂之虞。由無量之三股金剛杵流出無邊之威燄，橫豎相接而成網，故稱金剛網。又以此網覆蓋於上方虛空界，故稱虛空網。由於加持印言而在上方覆金剛不壞之網，使諸作障者無法生起障難，而得以急速成就悉地。所謂作障者，在外為天魔等；在內為行者心中之無明煩惱。以軍荼利明王三平等之本誓對治煩惱，結護淨菩提心而使其堅固。其印相以二拇指捻二食指下節之側而成。誦真言三遍，隨誦隨以印於頂上右旋便散。其真言為：唵（om!，皈命）尾娑普羅（visphala，普廣）捺羅乞灑（draks!a）縛日羅（vajra，金剛）蘇惹羅（pan~jara，網）吽（hu^m!，恐怖）發吒（phat!，破壞）。〔無量壽供養儀軌〕