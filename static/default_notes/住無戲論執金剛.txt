為密教大日經說會曼荼羅之內眷屬中，十九執金剛之一，司掌如來大空不生之智德。此尊乃住大空之慧，觀緣起之實相「不生、不滅、不斷、不常、不去、不來、不一、不異」，而遠離生、滅等八迷之戲論，故稱為住無戲論。在理趣經、大日經中所述，對文殊菩薩與此尊之同異體有異說。於大日經之大眷屬中，司掌大悲化他之德；於內眷屬中，則司掌大智自證之德。綜觀大日經，一般雖認為皆由金剛手祕密主發問而宣說者，然於具緣品則載有由此尊所發問而特為之宣說三世無障礙智戒。此戒乃佛性三昧耶戒，又稱發菩提心戒。修行者若住於此戒，即能照見邪正一如、生佛平等之理，並斷除八迷之戲論，即因此戒體與此尊之內證相應，故特問之。