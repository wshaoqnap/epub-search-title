梵名 Indra，巴利名 Inda。又作因陀邏、因達羅、因提梨、因提、因牴。意譯作天主、帝。為最勝、無上之義。即指帝釋天，為佛教之護法神，乃十二天之一。為忉利天（三十三天）之主，居於須彌山頂忉利天之善見城，率領四天王等眾，故稱天主、帝（帝釋）、釋迦天王、釋迦因陀羅。關於因陀羅之別名，據雜阿含經卷四十、別譯雜阿含經卷二舉出八名，即：釋提桓因、富蘭陀羅、摩伽婆、婆娑婆、憍尸迦、捨脂缽低、千眼，因提利。此外，自古所傳因陀羅之別名，或有一○八種，或有千種之多。

　（天名）可洪音義一曰：「因坻，音遲，亦言因提。此云主，謂天主帝釋也。」