梵語 karma-vajra。為密教之法器，屬於輪寶。又作十字金剛（十字縛日羅）、十字羯磨、羯磨縛日羅、羯磨杵、輪羯磨。略稱羯磨。係以三股金剛杵組合成十字形，置於大壇四隅，以此象徵諸佛本具之作業智。三股在四方，係「三」乘以「四」，表摧破十二因緣之義。又將羯磨金剛置於大壇上時，亦有採用蓮花形之羯磨臺者。大日經疏卷十六（大三九·七四九上）：「金剛有二種，一者智金剛，二者業金剛。此梵云金剛羯磨，謂所作事業也。以此金剛業而加持故，得淨除其地。」〔陀羅尼集經卷四、大日經卷五入祕密漫荼羅品、金剛頂瑜伽護摩軌、一字佛頂輪王經卷五、金剛頂瑜伽中略出念誦經卷三〕