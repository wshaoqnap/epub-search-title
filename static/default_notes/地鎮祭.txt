又作地鎮式、地鎮法、地堅法。即築壇建堂時，將金銀等寶物埋入地中，以祭祀地神之儀式。據陀羅尼集經卷十二載，於築壇建堂前，先用繩訂定道場之四角及中央，再以白粉點之為記，次於各點處掘一孔洞，埋入七寶（金、銀、真珠、珊瑚、琥珀、水晶、琉璃）、五穀（大麥、小麥、稻穀、小荳、胡麻），以比擬佛轉法輪處之意。關於埋藏之寶物，據蕤呬耶經捲上舉出五寶、五藥、五穀等十五物，唯埋藏於道場之中央處。另據大日經疏卷四舉出五藥、五寶等十物，亦唯埋藏於中央處。
　此地鎮法係依據不動安鎮軌、一髻尊陀羅尼經等而來，為息災、增益之修法。若為鎮地形者，稱為地鎮；若為鎮土壇者，稱為鎮壇。此地鎮、鎮壇若分為前後二次而修，稱為本儀；若簡略地鎮，而一次兼修二者，則稱略儀。