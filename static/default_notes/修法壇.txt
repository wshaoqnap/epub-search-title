即修法所用之壇。修法時安置佛像、三昧耶形，並配備供物及供具等，稱為壇。依七日作壇法設立之，此有大壇、護摩壇、小壇之別。大壇為畫上作為修法本尊之主壇，護摩壇為安置火爐之壇，小壇用於灌頂等之別壇。依陀羅尼集經卷十二載，大壇之作，於四角豎標為記，後掘地出其惡土，盡除骨髮、炭灰等惡物，繼覆以好土，以杵築之，令其平滿堅硬而基高。又壇形因四種法而異，如息災法為圓壇，增益法為方壇，調伏法為三角壇，鉤召、敬愛法為蓮華壇。壇之廣狹不一，最大為一千由旬，最小為掌中爪甲之量；供養儀式中，最大為三十六肘，極小為二肘。若就材料而言，壇有二種，印度用土壇，我國則專用木壇。次為護摩壇，即修護摩法時所用之壇，亦依七日作壇法建立，於大壇中央或一邊掘一火爐，其爐形就增益等法不同而有方圓之別。又急於治病等而修法時，不依七日作壇法，唯以灑水建立者，稱為水壇。小壇有二種，灌頂壇及正覺壇。依大日經卷二具緣品載，作灌頂壇時，應建於大壇天方門外，距二肘量畫圖於外界，四方正等，內開一門，於四隅內安置四執金剛。又諸佛集會陀羅尼經說修壽命經法時設二種小壇，於大壇之上作二十一小壇，其中一處稱如來壇，餘二十壇稱金剛王壇，又大壇外作四小壇，稱四天王壇。另有僅用以供養諸尊之供壇，為普通之桌形。又於此等諸壇之上，作寶輪、羯磨、五瓶、蓮華、鈴、五鈷杵、四面器、灑水器等莊嚴之法，稱為壇法。〔陀羅尼集經卷一、卷二、卷八、金剛頂瑜伽中略出念誦經卷四、諸佛集會陀羅尼經、蘇婆呼童子請問經卷下分別道分品〕