密家於行法時，先作結界，其次為建立本尊之道場而修觀法，稱為道場觀、密教道場觀。即真言行者修瑜伽妙行時，先觀想風、水、地三輪（胎藏界法），或空、風、火、水、地五輪（金剛界法），其次觀想寶樓閣與曼荼羅，以建立本尊所居之道場，復於心前之壇上觀想自身本具之淨菩提心，至此始迎請所念之本尊自其本土至自身之淨菩提心，而與本有之佛相冥會。
　道場觀有廣、中、略三種觀法：(一)廣觀，即觀想完整的器界、寶樓閣與曼荼羅。行此觀法時，結羯磨印。(二)中觀，即略作器界觀而詳觀寶樓閣、曼荼羅。(三)略觀，於器界與寶樓閣略作觀想，而直觀曼荼羅。行中觀與略觀時，均結如來拳印。〔金剛頂瑜伽千手千眼觀自在菩薩修行儀軌經捲上、大日經疏卷十四〕

　（術語）真言行者觀所住之道場及所信之佛身，謂為道場觀。其所住之道場，分器界與道場之二段。而就其器界言之。則顯密諸教所明，有三輪五輪之不同。今明其中三輪，則初為風輪，次為水輪，次為地輪。此三輪之種子為[87BB][87A6][8740]。攝大軌上曰：「最初於下位，思惟彼風輪，賀字所安住，黑光焰流布。歸命欠。次上安水輪，其色如雪乳，囀字所安住。歸命鍐。復於水輪上，觀作金剛輪，忽置本初字，四方通黃色。歸命阿。」但地輪之中，有[8740]字[876A]字[874B]字之三重。三重雖為不同，然並是地輪之攝，故總稱為地輪。初[8740]字為金輪之種子，次[876A]字為火輪之種子，後[874B]字為八葉蓮華之種子，八葉蓮華者，須彌山也。蘇悉地出現品曰：「行者一緣想八峰彌盧山。」青龍軌曰：「一緣而觀總八峰彌盧山。」略出經曰：「其山眾寶所成而有八角。」大日經疏十二曰：「先想八峰須彌山王，八峰謂四面周匝作於峰。」八峰八角為八葉之標幟，故以須彌山為八葉蓮華。是即於[8740]字金輪上瀰滿八功德水，於其中出生大蓮華王，即須彌山也。而於[8740][874B]兩字之中間觀[876A]字者，軍荼利軌曰：「為成變化蓮華故，當觀覽字門，流散赤焰而成火輪，其形三角，漸引量同水輪。忽然之間，從金龜背躍出八葉大蓮華，金剛為莖。」是為成蓮華故。觀[87A9]字也。已上為器界，已下為壇場，其八葉蓮華上有八柱之樓閣。千手儀軌曰：「於蓮華上有八大金剛柱，成寶樓閣。」即每葉有一柱，閣內安壇。其壇形量隨行者之意可也。其形隨方圓三角半月等法而不同。其量有大小重重。如攝真經所說。於壇上更觀八葉之白蓮華，已上明所住之道場。已下為能住之佛身。即觀吾身而為佛身也。先於腰下想[8740]字，是即地輪黃色也。於腰想[877A]字。水輪白色也。於胸想[876A]字，日輪火輪赤色也。於髮際想[87A4]字，風輪黑色也。於頂上想[8779]字，虛空輪青色也。阿字是本不生理之種子，落種子於地輪，則待水土之緣始萌，是故地輪上有水輪，雖有水土之緣，然必待日輪之[火*(而/大)]氣，莖葉始具，故上有日輪（即火輪），雖有水土日輪之緣，然必待解脫之風而得具足生長，故上有風輪。縱有水土日風，然皆悉堅實，何能使物生長？故最上有空輪。如是觀五字於五處，即所謂五字嚴身也。下自地輪，上至虛空，重重觀置，而五大相互融通矣。此率都婆放光，周遍於法界，為毘盧遮那之身，有種種之莊嚴。坐於白蓮華臺，寶冠有五佛，舍那之身著白紗。我自始至終種種之事亦如是。若以本尊為本，則可以我為影。以吾為本，則可以本尊為影。觀諸佛亦如是相融。是三平等觀之義也。見秘藏記本。道場觀有二種：一理觀，二事觀。於行者之身內觀之，謂為理觀，於身外觀之，謂為事觀。器界及道場觀為事觀，佛身觀乃理觀也。見秘藏記鈔三。為此道場觀，用不空成就之成所作智定。三摩地儀軌曰：「行者次應以成所作智三摩地想，於己身前觀。無盡乳海，出生大蓮華王金剛為莖，量同法界。上想七寶珍寶樓閣殿，如意珠以為莊飾。（中略）毘盧遮那如來身色如月，首戴如來冠，垂妙縠天衣，瓔珞莊嚴，光明普照，無量無數大菩薩眾前後圍繞以為眷屬。」