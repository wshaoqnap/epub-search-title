又作種子曼荼羅、法曼荼羅。為四種曼荼羅之一。即密教各種曼荼羅中，以諸尊之種子布列於各尊本位所建立之曼荼羅。據大日經疏卷十三載，凡資力不辨，不能作圖畫（繪畫諸尊之形像）之大曼荼羅時，得以此種曼荼羅為修法。其作法係以金泥寫諸尊之種子字或阿字等於紺紙上，每字以圓形圍之，或於每字之下畫蓮花。此字曼荼羅雖係資力不足者所修，然因所書寫之梵字含有多種深義，異於顯示諸尊形像之大曼荼羅，故反較大曼荼羅具有更深祕之義。
（術語）即種子曼荼羅，四曼中之法曼荼羅也。若修行者無資力，不能作圖畫之大曼荼羅者，得以此字曼荼羅修法。大日經疏十三曰：「然實力不辦者聽作字曼荼羅，即於此置佛之處但畫作阿字，是一切佛及菩薩之母也（云云）。」