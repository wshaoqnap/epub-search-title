（雜語）依金剛界五智如來之分相門，則金剛薩埵乃阿閦如來，四親近菩薩之第一，故隨而降三世，為東方阿閦如來之教令輪身也。補陀落海會軌曰：「降三世阿閦佛忿怒，自性輪金剛薩埵菩薩。」降三世忿怒明王念誦儀軌曰：「阿閦普賢（普賢即金剛薩埵），大弘誓甚深故，示現忿怒形相。」仁王經念誦儀軌上對於金剛手與降三世而論正法教令之二輪亦此意也。