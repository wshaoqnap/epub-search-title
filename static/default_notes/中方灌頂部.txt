灌頂，喻也。如輪王太子受儲君位，輪王乃取四大海水，灌太子頂，加以寶冠。以喻毗盧遮那，已得一切如來灌頂，受佛職位，而為三界法王。以清淨法界智，演說般若相應陀羅尼，加持眾生，身口意業悉得清淨，亦受灌頂之位，而證清淨法身，是為灌頂部。故中央以毗盧遮那為教主也。（三界者，欲界、色界、無色界也。）