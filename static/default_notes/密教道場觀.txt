（術語）密教之世界觀也。密教道場觀之器世界觀，空輪，風輪，水輪，金輪之四、與顯教同。其金輪上大乳海中有金龜，周遍於法海，其背上生大蓮華，其上有八峰須彌山。即觀下方之空輪為我心之空，觀風輪為法身，觀水輪為大悲，觀金輪金龜為佛性，觀須彌為法身，觀八海為八識，觀七金山為七覺支。而法身為一切諸法之本源，故謂須彌為座。見秘藏記本，同鈔四。是依密經所說大日如來於須彌盧頂金剛寶樓閣說法。金剛頂經一曰：「往詣須彌盧頂金剛摩尼寶峰樓閣。」攝真實經曰：「時薄伽梵，住妙高山頂。三十三天帝釋天宮中摩尼最勝樓閣，三世諸佛常說處。」是為本有法身會座之密意也。