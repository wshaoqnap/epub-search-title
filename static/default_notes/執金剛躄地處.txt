西域記六卷十八頁雲：善賢寂滅側，有窣堵波。是執金剛躄地之處，大悲世尊，隨機利見，化功已畢，入寂滅樂。於雙樹間，北首而臥。執金剛神密跡力士，見佛滅度，悲慟唱言：如來捨我入大涅槃。無歸依，無覆護。毒箭深入，愁火熾盛。捨金剛杵，悶絕躄地。久而又起，悲哀戀慕，互相謂曰：生死大海，誰作舟楫。無明長夜，誰為燈炬。