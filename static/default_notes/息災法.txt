（梵s/a^ntika，藏shi-ba）
　　密教四種護摩之一。音譯扇底迦，意譯又作寂災法、寂靜法等。即為消滅天災、戰禍、火災、饑謹、疾病等災厄，或無始以來之煩惱罪障而舉行之修法。《七俱胝佛母所說准提陀羅尼經》（大正20‧184a）︰「扇底迦法者，求滅罪、轉障、除災害，鬼魅疾病，囚閉枷鎖疫病國難，水旱不調，蟲損苗稼，五星凌逼本命，悉皆除滅煩惱解脫，是名息災法。」又云（大正20‧184a）︰「作此法時，著白衣面向北，交腳[2712.13]膝吉祥坐，觀本尊白色，供養飲食、[3233.5]子、香花、燈燭等，悉皆白色；從月一日至八日，日三時念誦，夜作護摩息災。真言曰︰唵者禮主禮准泥扇底矩嚕娑[703.17]賀」。
　　又，依《檜尾記》所載，息災法可分為四種︰(1)滅罪息災法︰如滅四重、五逆等罪。(2)滅苦息災法︰如滅三途八難等苦。(3)除難息災法︰如除七難等。(4)悉地息災法︰如欲得上中下、世出世等悉地。
　　〔參考資料〕　《蘇悉地羯囉經》卷中〈扇底迦法品〉；《祕藏記》；《金剛頂瑜伽中略出念誦經》卷一；《金剛頂瑜伽千手千眼觀自在菩薩修行儀軌經》卷下；《建立曼荼羅護摩儀軌》；《息災次第》；《祕藏記私本鈔》卷二。

息災，梵語 s/a^ntika。為密教四種修法之一。又作寂災法、除災法、寂靜法、寂然法。為消滅天災、戰禍、火災、饑饉、疾病等災厄，或無始以來之煩惱罪業而舉行之修法。舉行該法時，須安置白色圓壇、圓爐，並穿白衣，面向北方箕坐，以右足踏於左足之上，而觀自身遍法界成白色圓壇，並依據儀軌而行印契、誦咒等。蓋白色係表水大之色，水具自性清淨之義，能洗滌各種不淨災厄，故以白色為息災法之相應色。
　息災法又可分為四種：(一)滅罪息災，如四重五逆十惡等罪。(二)滅苦息災，如三途八難或人世之極苦。(三)除難息災，如三災七難等病苦，或千兇百怪等災難。(四)悉地息災，欲祈得上、中、下，或世、出世等悉地（成就）。〔七俱胝佛母所說準提陀羅尼經、蘇悉地羯囉經卷中扇底迦法品、祕藏記〕

　（修法）息災之修法是真言四種壇法之第一。消滅天變地異兵火饑饉疾病橫死等災害之法也。此法以用佛部之尊為通規。補陀落海軌曰：「息災法用佛部尊等，是故有五智佛。」

止息一切災厄。密教修法中，有息災、增益、降伏、敬愛等四種修法。〔解深密經卷一、大日經疏卷三〕

（術語）又曰訕底。四種悉地之一。譯曰息災法。妙吉祥平等觀門大教王經略出護摩儀軌曰：「訕底，此言息災。」千手千眼觀自在菩薩行儀軌曰：「扇底迦法，息災也。」