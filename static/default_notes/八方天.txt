稱為護世八方天、護方八位

指主宰八方之護法神祇。密教建立曼荼羅時應知者，即帝釋天主東方、伊舍那天主東北方、燄魔天主南方、火天主東南方、水天主西方、羅剎天主西南方、毘沙門天主北方、風天主西北方。大日經疏卷五（大三九．六三○下）：「行者應知護方八位，凡所造作漫荼羅，隨此而轉，東方因陀羅，次第隨轉至南方燄摩羅、西方縛嚕拏、北方毘沙門、東北伊捨尼、東南為護摩、西南涅哩底、西北為縛庾。」〔建立曼荼羅護摩儀軌〕

　（名數）東方因陀羅，帝釋天也。南方燄摩羅，燄摩天也。西方[口*縛]嚕拏，水天也。北方毘沙門，毘沙門天也。東北伊舍尼，伊舍那天也。東南護摩，火天也。西南涅哩底，羅剎天也。西北[口*縛]庾，風天也。約於八方之天神而立方名。大日經疏五曰：「行者應知護法八位，凡所造作漫荼羅，隨此而轉。東方因陀羅，次第隨轉至，南方閻摩羅，西方[口*縛]嚕拏，北方毘沙門，東南為護摩，西南涅哩底，西北為[口*縛]臾。」