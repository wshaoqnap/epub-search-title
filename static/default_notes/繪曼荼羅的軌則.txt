密宗最注重事相，所以密宗所供奉的曼荼羅畫必須依照經軌所說的儀則如法繪畫。密宗經典中常載有對本尊曼荼羅的畫法。現在略引五經以示梗概：
　　唐阿地瞿多譯《陀羅尼集經》卷二說作阿彌陀佛像法云：「其作像法，先以香水泥地作壇，喚一二三好巧畫師，日日灑浴，與其畫師儀八戒齋。咒師身亦日日灑浴，作印護身，亦與畫師作印護身。咒師畫師兩俱不得犯戒破齋，不吃五辛酒肉之物。作壇中央著帳，四方著飲食果子，種種音樂供養阿彌陀佛。其畫師著白淨衣服，用種種彩色，以熏陸、安悉等香汁和之，不得用皮膠。咒師坐於壇外，面向西，畫師面向東，咒師前看一香爐，燒種種香及散諸華。夜即燃燈。咒師作阿彌陀佛身印，誦陀羅尼咒曰：『那謨阿梨耶，阿彌陀婆耶，怛他揭多夜，阿羅訶底，三藐三菩提耶，跢侄他，唵，阿密哩羝，訶那訶那，薩婆波跛尼，陀訶陀訶，薩婆波跛尼，嗚吽泮，莎訶。』次畫師畫佛像法用，中央著阿彌陀佛，結跏趺坐，手作阿彌陀佛說法印。左右大指無名指頭各相捻，以右大指無名指頭壓左大指無名指頭，左右食指中指小指開豎。佛之右廂作十一面觀世音菩薩像，左廂作大勢至菩薩像。」
　　唐菩提流志譯《一字佛頂輪王經》卷一云：「此一字佛頂輪王像，是像無量殑伽沙俱胝諸佛同共宣說，於出世、世間一切變像，此像最上，利益一切障累有情。是像乃是一切如來神通變化，形容相好，冠纓衣服，運度一切罪垢有情登涅槃岸最三摩地。畫斯像者，先曾入此頂輪王灌頂無勝法壇，於阿闍梨手授具足咒句印法，或復入於勝頂王壇已成就者，為阿闍梨印讚許可，求證出世大涅槃處，如是行人乃堪畫像。正命令於淨行婆羅門善信童女，或命大姓種族父母真正善信童女，教淨護持，撚治織縫，莫粗惡絲持和織畫，勿刀截斷。闊量四肘，長量六肘；或闊三肘，長量五肘。若力不迨如是織作，亦任貨求鮮淨好者，勿還價值，貨得物已，以淨香水如法蘸浴，乃中圖畫。色盞新淨，勿用皮膠。水調和彩色，用以香膠調色畫彩。或取如來種部中教法軌則，畫像亦得。畫是像者，當於一切佛神通月畫飾莊采，所謂正月、五月、九月，則斯等月月初一日，或十五日起首畫摸。其畫像處，於佛堂殿，或於山間仙人窟處。是處占相方圓百步無諸臭穢，水復無蟲，清潔淨美。當所畫地日日如法香水塗灑。其畫匠人諸根端好，性善真正，具信五根。若畫彩時授八戒齋，一出一浴，著新淨衣，斷諸談論。先正當中畫菩提樹，種種寶莊枝葉花果（中略）。樹下畫釋迦牟尼如來，備三十二大人相，八十妙好。身背圓光，坐師子座。結跏趺坐，作說法相。」
　　唐菩提流志譯《不空□索神變真言經》卷八云：「世尊，是不空王像三昧耶，當以白氈或細布上，或復絹上，方圓四肘，或方八肘。畫匠畫時一出一浴，以香塗身，著淨衣服，食三白食，寂然斷語，受八齋戒。盞筆彩色皆令淨好，勿用皮膠調和彩色。當中畫七寶補陀洛山，其山腰像須彌山腰，山巔九嘴猶若蓮花，當中嘴狀如蓮花台。山上畫諸寶樹花果一切藥草，山下大海水中魚獸水鳥之類。當中嘴上七寶宮殿種種莊飾，其宮殿地眾寶所成，殿中置寶蓮花師子座。其上不空□索觀世音菩薩，一面三目一十八臂，身真金色，結跏趺坐，面貌熙怡。首戴寶冠，冠有化佛，二手當胸合掌。」
　　唐不空譯《金剛恐怖集會方廣軌儀·觀自在菩薩三世最勝心明王經·成就心真言品》云：「誦此真言，一一字滿一洛叉（師云：三十五萬），然後畫像。應令童女於清淨處織氈絹等，以帛覆口，三時洗浴，身著白衣。供給織者飲食等人亦須清淨，織以白線，機杼應新。諸難調伏信根不具足人，是惡流輩皆勿令見。於織處布散時花，轉讀大集經，令會畫人當受八戒。緣像所市一依所索，勿與畫者有爭競心。其絹氈等香水浸漬。藍青雌黃及與紫礦，此中彩色，是等皆除。白色應用白檀、烏始羅、龍腦香等。黃色應用苜蓿香、薩計□耶（百台代）龍等，赤色應用鬱金香、紫檀等。黑色應用多迦羅花、青蓮花、酥合香等。身份及乳皆不應用。畫者護持禁戒，常思六念。先中央畫菩提樹，樹下畫阿彌陀如來，坐師子座，以二蓮承，身金色，右手施無畏。佛左聖得大勢至菩薩，佛右聖觀自在菩薩。」
　　唐不空譯《七俱胝佛母所說准提陀羅尼經）中准提佛母畫像法云：「取不截白氈去毛髮者，搷於淨壁。先應塗壇，以閼伽飲食隨力供養。畫師應儀八戒齋，清淨畫像、其彩色中勿用皮膠，於新器中調色。應畫准提佛母像，身黃白色，結跏趺坐，坐蓮花上。身佩圓光，著輕谷。」
　　大乘佛教經典常讚歎繪畫佛像的功德。如《賢劫經（卷一）四事品）中說：「作佛形象坐蓮華上。若摸畫壁繒氈布上，使端政好，令眾歡喜，由得道福。」由此也可以知道印度繪畫佛畫的材料是以壁、繒、氈、布為主的。又《賢愚因緣經·阿輸迦施土品》中說釋迦如來過去生中由畫佛像而感得成佛，涅槃以後，阿育王為造八萬四千塔的果報。經中說：「過去久遠阿僧祇劫，有大國王名波塞奇，典閻浮提八萬四千國。時世有佛，名曰弗沙。波塞奇王與諸臣民供養於佛及比丘僧，四事供養，敬慕無量。爾時其王心自念言：『今此大國人民之類常得見佛，禮拜供養。其餘小國各處邊僻人民之類無由修福，就當圖畫佛之形象，與諸國，鹹令供養。』作是念已，即召畫師敕使圖畫。時諸畫師來至佛邊，看佛相好，欲得畫之。適畫一處，忘失余處。重更觀看，復次下手，忘一畫一，不能使成。時弗沙佛調和眾彩，手自為畫，以為模法，畫立一像。於是畫師乃能圖畫，都盡八萬四千之像，極令淨妙，端正如佛。布與諸國，一國與一。又作告下，敕令人民辦具花香，以用供養。諸國王臣民得如來像，歡喜敬奉，如視佛身。如是阿難，波塞奇王，今我身是。緣於彼世畫八萬四千如來之像，布與諸國，令人供養。緣是功德，世世受福，天上人中恆為帝王，所受生處，端正殊妙，三十二相八十種好。緣是功德，自致成佛。涅槃之後，當復得此八萬四千諸塔果報。」正是由於對繪畫佛像功德的鼓勵，因而佛畫藝術就更得到了發揚。