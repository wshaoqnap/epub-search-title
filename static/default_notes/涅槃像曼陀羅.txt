乃取材自諸經，有關釋尊涅槃時種種情狀之曼陀羅。其上畫有：(一)釋尊橫臥寶床，五十二眾圍繞哀慟之相。(二)虛空云中有一僧攜錫杖立於前，無數天人從其後而降臨之相，此僧乃尊者阿那律；摩訶摩耶經卷下載，於如來涅槃後，阿那律尊者昇至忉利天，以世尊入滅之事告摩耶夫人，夫人聞而思慕，自天下趣於雙樹間。(三)佛陀北首下娑羅樹之枝，遙懸錦囊及錫杖，此乃佛陀之缽盂及錫杖；此缽盂及錫杖乃佛陀入滅前手付阿難者。(四)佛足之下，有二老嫗撫如來足而泣者；乃悲身貧不能供養佛陀。(五)佛陀前有一比丘昏迷，其餘眾僧垂手而慰之；乃阿難哀慟欲絕，投如來前暈厥，阿那律安慰之。(六)大力士悲哽嗚嚥之相；此尊乃金剛力士。〔菩薩處胎經卷一、大涅槃經卷下、佛入涅槃密跡金剛力士哀戀經〕

　（圖像）畫釋尊橫臥寶床，五十二類異眾圍繞之而哀慟之相也。畫虛空云中有一僧，攜錫杖立於前，無數天人從於後而降臨之相者，是尊者阿那律（又曰阿泥樓[馬*太]），於如來身入棺後，昇忉利天，以世尊入滅之事，告摩耶夫人，摩耶聞之哀慕，自天下趣於雙樹間也。見摩訶摩耶經下。佛北首下娑羅樹之枝，遙懸錦囊及錫杖者，是為佛之缽盂及錫杖。佛入滅時手付阿難者也。見菩薩處胎經一。佛之足下有二老婆撫如來之足而涕泣者，悲身貧不能如餘人為前後之供養也。見小乘大般涅槃經下。佛前一比丘迷倒，餘僧垂手而慰之者，阿難深沒憂海，投如來前如死人，阿那律安慰之，使於如來致四問之狀也。見智度論二。大力士之悲哽鳴咽相，是金剛力士也。見佛入涅槃密跡金剛力士哀戀經。