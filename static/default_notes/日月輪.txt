（術語）真言行者約於果地之智德，以日輪觀月心之形，約於因果之進修，以月輪觀自心之形也。因果之進修者，如月有十六分之漸明，漸修十六菩薩之十六三昧，而從因至果也。菩薩心論曰：「諸佛大悲以善巧智說此甚深秘密瑜伽，令修行者於內心中觀日月輪。」菩提心義一末曰：「一字佛頂瑜伽及愛染王瑜伽等，並約果地智德以日輪形觀本尊形，今約因果三昧進修以月輪形觀自心形。」

於密教，日輪表胎藏界之理，月輪表金剛界之智，故諸佛以善巧智令行者於內心觀想日月輪。〔菩提心論、菩提心義卷一末〕