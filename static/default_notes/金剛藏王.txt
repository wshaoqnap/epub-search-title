又，金剛藏王為此薩埵之別號，其曼陀羅所在，在金剛界為根本成身會中十六菩薩之上首，即阿閦如來四親近菩薩之第一，於理趣會為中臺之本尊，在胎藏界為金剛手院三十三尊之中尊。於兩部大日如來為兩會，而金剛薩埵則為一人，一人傳受兩部，是表兩部不二也。

金剛藏王，梵名 As!t!ottaras/atabhujavajradhara，音譯亞瑟吒多羅捨多部惹縛日羅馱落。密教胎藏界曼荼羅虛空藏院中最右端之菩薩。全稱一百八臂金剛藏王。略稱金剛藏。此尊形像身呈青黑色，作十六面（或作二十二面，其中一面為佛面），有一○八臂，表示對治百八煩惱，手持一○八種破除煩惱之武器，如獨股杵、輪、索、劍、鉤、梵篋、棒、花形杵等，坐於寶蓮花中。
　此菩薩於虛空藏院中，與千手千眼觀自在菩薩相對安置，代表虛空藏菩薩福智二門中之智德。「金剛」一詞，意謂第八識大圓鏡智本有不壞之義；「藏」之一詞，即謂此識中含藏萬法之義；「王」之一詞，則謂此識安住於行者之心中。密號祕密金剛，種子為[fan(hu^m!)]（hu^m!），三昧耶形為五股杵，其印相為金剛羅闍一切見法印，真言為「唵　跋摺路波婆夜　莎訶」。或謂係金剛薩埵之變化身，又釋迦亦為金剛薩埵之變化身，故釋迦與金剛藏王能變之體，可謂同一。
　此菩薩之名未見於大日經與大日經疏中，而初見於玄法寺儀軌卷二、青龍寺儀軌卷中；古來皆以之為陀羅尼集經卷七中「金剛藏」之同尊。又依理趣釋卷下、大教王經卷二等所說，以金剛藏為虛空藏菩薩之灌頂名號，金剛藏與虛空藏同體。〔祕藏記〕

　（菩薩）金剛藏者，是執金剛之總名，與金剛薩埵異名同體，金剛藏王即金剛薩埵之變化身也。又釋迦為金剛薩埵之變化身（金剛薩埵部釋之），故釋迦與金剛藏王，其能變之體，可謂同一。陀羅尼集經七，金剛藏威力三昧法印咒品說金剛王之本體曰：「爾時會中有一菩薩摩訶薩，名金剛藏。在大眾中即從座起，五體投地，頂禮佛足，白佛言：世尊！我有眷屬十四部眾，一一眷屬各有無量徒眾相隨現在會中，為我驅使。從昔已來，曾持咒法，深奧明瞭，嚴秘清淨。是故而共執成我法，稱我名為摩訶跋折羅波尼羅闍。」（譯曰大執金剛王）。次示畫像曰：「一切金剛藏菩薩像，通身黃色。而以左腳偏加，斜垂右腳，似欲下座而起形。在於百寶蓮華座上，如令斜身而面向右視而坐。頭戴七寶莊嚴華冠，身有重光。其像背倚寶繡枕上，其像左手屈臂覆左[月*(比/土)]上，右手屈臂在右膝上。以手大指頭指相撚，而屈中指及無名指在於掌中，小指直堅。」楞嚴經七曰：「阿難當知，是咒常有八萬四千那由他恒河沙俱胝金剛藏王菩薩種族，一一皆有諸金剛眾而為眷屬晝夜隨侍。」胎藏界虛空藏院二十八尊中有一百八臂金剛藏王。以表對治一百八之煩惱。