（菩薩）Vajrasattva，又云金剛手，秘密主。又云普賢。是真言宗八祖中之第二祖。大日如來為第一，此薩埵為第二。梵名縛曰囉薩怛縛摩訶薩怛縛。譯名執金剛，持金剛，金剛手，金剛手秘密王，金剛薩埵，金剛手菩薩摩訶薩，金剛手薩埵摩訶薩埵等。薩埵者有情之義，勇猛之義，總言勇猛之大士。此薩埵與普賢菩薩同體異名。普賢從大日如來受灌頂，於二手與以五智之金剛杵，故雲金剛手。