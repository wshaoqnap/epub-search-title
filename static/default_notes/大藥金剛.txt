金剛薩埵（梵名Vajrasattva），為密教傳法之第二祖。Vajra（縛日囉）意為金剛，sattva（薩埵）意譯作有情、勇猛等義。簡稱為金薩，或稱為金剛手、金剛手秘密主、執金剛秘密主、持金剛具慧者、金剛上首、大藥金剛、一切如來普賢、普賢薩埵、普賢金剛薩埵、金剛勝薩埵、金剛藏、執金剛、秘密主。密號真如金剛或大勇金剛。其以淨菩提心堅固不動，勇於降伏一切外道有情，故謂大勇。而淨菩提心為恆沙功德之根本所依體，故名真如。
　　在金剛界曼荼羅中，此尊為東方阿閦如來四親近菩薩之一，從一切如來菩提堅牢之體性所出生，乃金剛界十六菩薩之一。