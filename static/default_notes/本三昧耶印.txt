即蓮華合掌，為密教行法最初所作之印。結印之樣式為豎左右十指，而指掌共合。此印係表示清淨行者身、口、意三業，故又稱淨三業印。據祕藏記私鈔卷六載，此印原為我等處於胎內時所結之印，為理智不二本地自證之體性，故稱本三昧耶印。（參照:淨三業印）

　（印相）謂行法初之蓮華合掌也。無量壽儀軌曰：「二手蓮華合掌，誦淨三業真言。」秘藏記私鈔六謂行法最初所以作此印者，古相傳云：此印習為本三昧耶印，我等處胎內時所結之印也。為理智不二本地自證之體性，故名本三昧耶之印，出胎時，乃分兩手作拳，秘鍵所謂分手於金蓮場者，即此位，由此以後，出於化他門，作種種之事業也。仍於行法最初先結此印安住於理智不二之體性已，由此印開種種印契次第行之，為一座之行法。今相傳云：淨三業之印習為寶部之印，瑜祇經下有寶光淨三業。以此印習為如意寶珠形，由此寶珠出生種種法財，為一座之行法。凡南方寶部，為修行之方，故於行法最初作此印云。