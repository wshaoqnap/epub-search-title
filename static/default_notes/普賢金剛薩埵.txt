梵名 Vajra-sattva。其梵名前半 vajra，音譯縛日囉，即金剛之義；梵名後半 sattva，音譯薩埵，為勇猛、有情等義。故「金剛薩埵」為梵名前半之意譯與後半之音譯所併成。西藏名 Rdo-rje sems-dpah!，義為金剛勇猛心。又稱為金剛手、金剛手祕密主、執金剛祕密主、持金剛具慧者、金剛上首、大樂金剛、蘇羅多金剛、一切如來普賢、普賢薩埵、普賢金剛薩埵、金剛勝薩埵、金剛藏、執金剛、祕密主、金薩。
　「金剛薩埵」一語，象徵「堅固不壞之菩提心」與「煩惱即菩提之妙理」。此名稱於密教中，所指有四：(一)指密教傳法之第二祖。密教係由大日如來傳金剛薩埵，金剛薩埵原為大日如來內眷屬中諸執金剛之上首，乃大日經之對告眾，於大日經中多稱金剛手或祕密主，居於金剛法界宮。親蒙大日如來之教敕後，結誦傳持密乘，成為付授密法第二祖。釋尊入滅後七、八百年間，龍猛（龍樹）菩薩開南天鐵塔面受密乘，而得傳至人間。

（菩薩）顯教之普賢菩薩，密教謂之普賢金剛薩埵，持三股之金剛杵，密號曰真如金剛，稱曰示現金剛。