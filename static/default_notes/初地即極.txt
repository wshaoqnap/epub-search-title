x《D8864 大日經劫心義章》
問：如云若一生度此三𡚶執即一生成佛者以至初地稱一生成佛此是為顯初地即極義耶？
答：初地即極者內證㴱旨別途法門然經疏所明專依次第證故疏所言一生成佛者若一生度此三𡚶執得至佛慧初心已至佛慧初心者進心不息勇健脩行不起于座而至究竟大牟尼位故云一生成佛如經云所謂初發心乃至十地次第此生滿足緣業生增長有情類業壽種除復有芽種生起一生越三𡚶及究竟十地者可見矣。

復次如輪王太子初誕育時等者此喻經云無量無數劫乃至智慧方便皆悉成就古來以此喻為初地即極義第一依憑者非文正意文正意者始終分證也即極義者別途㴱旨故。