（術語）真言之修法，初行結界之法（另見：結界），修法竟，而行解界法，次作撥遣本尊之法。秘藏記鈔六曰：「結界者，攝法界歸於一處，是一法界之表示也。解界者，開一塵會於法界，是多法界之表示也。一一解前結界之印明，謂為解界。結界時，一一真言，三遍誦之。解界之時，一遍誦之，以成之難而破之易故也。而解界有投花之法，為奉送其本尊投花也。投花時，投向諸佛之本土。本土為法界宮，諸佛乘此投花各還其本土也。」