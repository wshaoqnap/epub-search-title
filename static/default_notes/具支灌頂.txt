指密教中資格較深、能力較強之弟子得無盡福施之果，具足眾緣支分而受灑水之灌頂。又作作業灌頂、事業灌頂、法事灌頂。通於受明灌頂與傳法灌頂。與「以心灌頂（唯於心想之灌頂）」相對稱。具支灌頂則行實際之灌頂事業。據大日經義釋演密鈔卷四載，行此灌頂得具足多支（多緣），如治地、擇時、定日、築壇、畫像、結界等。另據日僧杲寶之大日經疏演奧鈔卷十載，弟子於七日中誠心禮悔，備辦各種供物香華等，具足緣壇灌頂所需之諸事物，稱為具支灌頂，亦即事業灌頂。
　大日經疏卷四對於灌頂之眾緣支分，共舉出十種，稱具支灌頂十支，即：阿闍梨支分、擇治支分、擇時支分、造壇支分、護持弟子支分、圖尊支分、三昧支分、真言支分、供養支分、灌頂支分。又一般雖皆稱傳法、受明、結緣等三種灌頂為具支灌頂，而以傳法灌頂支分最為具足，故亦有唯稱傳法灌頂為具支灌頂者。〔大日經具緣真言品、大日經疏卷十五〕

大疏演奧鈔十曰：「具支灌頂者，心覺阿遮梨鈔云：具支灌頂者，是事業灌頂也。先令弟子七日以來誠心禮悔之類，及令辦諸供物香華之類，緣壇所灌頂之眾事，一一令具作。以之名具支灌頂也。問：言具支，受明灌頂歟？傳法灌頂歟？答：若於受明，若於傳法，具足支分。所修灌頂，名曰具支也。」

　（術語）大日經三灌頂之一。具足所應之支分，受灑水之灌頂也。此名通於受明灌頂與傳法灌頂之二。演密鈔四曰：「入此曼荼羅，要具多緣，即是須得具多支分，謂治地擇時定日築壇畫像結界等，然後引入。」大疏演奧鈔十曰：「具支灌頂者，心覺阿遮梨鈔云：具支灌頂者，是事業灌頂也。先令弟子七日以來誠心禮悔之類，及令辦諸供物香華之類，緣壇所灌頂之眾事，一一令具作。以之名具支灌頂也。問：言具支，受明灌頂歟？傳法灌頂歟？答：若於受明，若於傳法，具足支分。所修灌頂，名曰具支也。」