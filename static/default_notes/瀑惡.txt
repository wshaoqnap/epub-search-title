俱舍光記七曰：「魯達羅，此云暴惡，大自在異名。大自在天總有千名，今現行世唯有六十，魯達羅其一名也。又解塗灰外道說，自在出過三界有三身：一、法身，遍充法界。二、受用身，居住色界上自在天宮，即佛法中說摩醯首羅天，三目八臂，身長萬六千踰繕那。三、化身，隨形六道種種教化。」

梵名 Rudra。為大自在天之別名，乃司掌風雨雷電之神。又稱嚕捺羅、澇達羅、祿陀羅。意譯作暴惡、黑天。原為婆羅門教、印度教之神。梨俱吠陀時，用以代表暴虐之天眾，謂此天瞋怒時，則魔眾現，國土荒亂，起暴風雷電，殺傷人畜草木，故為破壞之神。至阿闥婆吠陀，則稱為畜類之主，並尊之為主神，為後來大神濕婆之雛型。佛教典籍則稱之為大自在天。俱舍論光記卷七（大四一·一三九下）：「恆以苦具偪害有情，名恆偪害；或時樂食血肉髓，故名魯達羅，此云瀑惡，大自在天異名。大自在天總有千名，今現行世唯有六十，魯達羅即一名也。」其形像有數說，據梨俱吠陀謂，全身褐色，有金色裝飾，頭披髮辮，手持弓箭；阿闥婆吠陀謂其腹黑背赤，有千眼；夜柔吠陀謂其頸項青色，住於山中，有善惡二特點，發怒時以霹靂之矢傷害人畜，損傷草木，但又有千種藥草為人畜治疾，故受到崇敬。奧義書、往世書則謂其形像有十一種。此外，復有獸主、大天、伊舍那、荒神等稱號。〔大日經卷二、守護大千國土經卷下、俱舍論卷七〕

　（天名）Rudra，又作澇達羅，嚕捺羅。譯曰暴惡，黑天。自在天之別名也。俱舍光記七曰：「恒以苦具逼害有情，名恒逼害。或時樂食血肉髓，故名魯達羅，此云暴惡，大自在天異名。大自在天總有千名，今現行世唯有六十，魯達羅即一名也。」大日經疏二曰：「黑天梵音嚕捺羅，是自在天眷屬。」同五曰：「嚕捺羅，即是商羯羅忿怒身。」同十曰：「嚕捺羅，亦佛所化身，是摩醯首羅之化身也（亦名伊舍那）。」閻曼德迦儀軌曰：「能壞嚧那囉，亦斷閻摩命。」