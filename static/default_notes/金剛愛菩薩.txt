梵名 Ra^gara^ja。音譯為羅□羅闍。略稱愛染王。密教諸尊中，住於大愛慾與大貪染三昧之明王。此尊為金剛薩埵，或金剛愛、金剛王等菩薩所變現。彼等菩薩為憐湣眾生，故酬償往昔之悲願而入加持門。其本尊（本身、本地）為大日如來或金剛薩埵。外現憤怒暴惡狀，內證則以愛敬而令眾生得解脫。

（菩薩）Vajrarāga，位於金剛界曼陀羅第一成身會中，東方月輪五尊中阿閦如來左方之菩薩也。司大悲愛染。秘藏記末曰：「左金剛愛菩薩，肉色，持箭。」聖位經曰：「毘盧遮那佛，於內心證得愛大悲箭三摩地智，自受用故，（中略）成金剛愛菩薩形，住阿閦如來左邊月輪。」出生義曰：「於一切如來菩提無染淨體而生金剛愛。」大教王經曰：「金剛薩埵三摩地極堅牢故，聚為一體生摩羅大菩薩身。住世尊毘盧遮那佛心說此嗢陀喃，奇哉自性淨，隨染欲自然，離欲清淨故，以染而調伏。」