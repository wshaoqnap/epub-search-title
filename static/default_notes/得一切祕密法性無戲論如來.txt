梵名 Vairocanah! sarva-tatha^gata-guhya-dharmata^-pra^pta-sarva-dharma^prapan~cah!。大日如來之異稱。此如來得一切祕密之法性，而遠離戲論，故別稱得一切祕密法性無戲論如來。所謂一切祕密，即於見、聞、觸、知之諸法當相如如不動，而為解脫之要門，其義趣甚深，非凡夫情想所可測知者，或以五祕密三摩地為一切諸尊之祕密內證，故稱一切祕密；又建立於金剛薩埵、慾菩薩、觸菩薩，愛菩薩、慢菩薩等五祕密金剛同一法性上，故稱法性；若住此三摩地，則轉慾、觸、愛，慢四煩惱為果德，故稱無戲論；此即為大日如來五祕密之三摩地，故稱得一切祕密法性如來。〔大樂金剛不空真實三麼耶經、理趣釋卷下〕