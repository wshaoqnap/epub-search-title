梵名 Ra^gavajra。為密教金剛界曼荼羅理趣會十七尊之一。又稱愛縛金剛、愛樂金剛、悲湣金剛。位於金剛界曼荼羅理趣會之金剛薩埵後方之月輪蓮花中。其形像為身呈青色，手持摩竭幢。據理趣經祕決鈔卷三載，悲湣金剛菩薩以悲湣之故，以愛念繩普縛眾生，至菩提終不放捨；猶如摩竭大魚吞啗所遇之物，一經入口已，更無倖免者，所以持此摩竭魚幢，現其愛縛捨離俱幻平等之智身。〔金剛頂勝初瑜伽經中略出大樂金剛薩埵念誦儀〕
（菩薩）金剛界曼陀羅中，第七理趣會中臺五尊中西方之菩薩名，亦曰摩竭幢。左右持人頭之幢。見金剛界曼陀羅大鈔三。
（菩薩）在金剛界理趣會金剛薩埵之後。青色，兩手持摩羯幢。又名愛金剛。