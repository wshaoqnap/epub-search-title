又作迦嚕摩部。為密教金剛界五部之一。在金剛界五大月輪中，北方為羯磨部。即為眾生垂慈悲，成種種事業之部分。金剛界九會曼荼羅中，表示諸尊自受法樂之三昧耶形，如金剛鉤、金剛鎖、金剛索、金剛鈴，及諸尊取捨屈伸之威儀、利他之各種事業，皆攝於此部。在四佛中，此部象徵不空成就如來成所作智之德。若就眾生而言，舉凡吾人之一切行住坐臥、語默等，皆攝於此部之中。部主為不空成就如來，部母為業波羅蜜菩薩。
（術語）金剛界五部之一。金剛界五大月輪中，北方名羯磨部。為眾生垂慈悲成種種事業之部分也。佛為不空成就如來（釋迦之別名），智為成所作智，應形為鬼神。秘藏記本曰：「為眾生垂悲湣，成辦一切事業，雲羯磨部。」潮音之辯天經略疏一曰：「羯磨部謂諸鬼神咒。」