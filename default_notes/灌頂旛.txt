（物名）真言宗之說，謂旛具無量之佛德，以頂觸之。則先受輪王之灌頂，終受佛位之灌頂。故因中說果，名旛為灌頂雲。此名為菩薩形旛。秘藏記末曰：‘世人皆以旛號灌頂，是以旛功德先為輪王，終成佛以致佛，果名為灌頂，是故知以果名因也。’參照灌頂條。
又作觀頂幡。略稱灌頂。幡具有灌頂之功德，故稱灌頂幡。或謂高懸其幡而使其端觸人之頭頂，類於灌頂，故附以灌頂之名。起於印度轉輪聖王太子灌頂即位時，以幢幡莊嚴其儀式，佛教仿此作為法具。古代多以銅板鏤刻作之。舊華嚴經卷二十七十地品（大九·五七二中）：「譬如轉輪聖王太子成就王相，轉輪聖王令子在白象寶閻浮檀金座，取四大海水，上張羅幔，種種莊嚴幢幡妓樂，執金鐘香水灌子頂上，即名為灌頂大王。」又祕藏記載，諸佛之大悲是灌之義，世人皆以幡號灌頂，是以幡之功德，先為輪王，後終成佛，以緻佛果，稱為灌頂，是故以果名因。