九重月輪表八葉九尊。
胎藏八葉花臺。金剛九重月輪。

今第四加阿摩無垢淨識，當為九重心月輪義也。

珍和上說。先結大日定印（前定印是）心前觀九重月輪。中央觀阿字。黃色正方。卽觀一切法本不生也。九重者內外九重月輪也（大和上釋。仰平月輪中作大小九重）。作此觀了。次作三昧耶。印同海說也。正僧正說。次正坐觀心中有九重月輪。輪中有阿字。次入四無量心觀。如常說也。次入佛三昧耶蓮合。

其佛本尊亦作寂然之像，極寂之儀住於寂定。純白無比，同於秋夜月光也。彼漫荼羅當重圓，猶如九重月輪作之，作如霏微白雲霧狀而住其中。作此法成，一切煩惱熱等皆能止息。