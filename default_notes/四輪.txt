（名數）四種曼荼羅也。曼荼羅者輪圓具足之義，故名四輪。
    <一>指成立器世間之金輪、水輪、風輪、空輪。輪，持載之義。以此四輪支持器世間，金輪在大地之下，金輪之下有水輪，水輪之下有風輪，風輪之下有空輪。而據俱舍論世間品載，不加空輪，只有金、水、風三輪。（(參照:大地四輪)778）
　<二>指曼荼羅四輪。曼荼羅，輪圓具足之義，故稱為輪。(一)本尊黃色，住於方形之地輪曼荼羅，稱為金輪。(二)本尊白色，住於圓形之水輪曼荼羅，稱為水輪。(三)本尊赤色，住於三角形之火輪曼荼羅，稱為火輪。(四)本尊黑色，住於半月形之風輪曼荼羅，稱為風輪。
　<三>指轉法輪四輪。即金剛輪，為東方阿閦佛之法輪；寶輪，為南方寶生佛之法輪；法輪，為西方阿彌陀佛之法輪；羯磨輪，為北方不空成就佛之法輪。〔理趣釋卷下〕