月輪觀五種三昧者：一、剎那心，二、流注心，三、甜美心，四、摧散心，五、明鏡心。
　　一、剎那心　謂初心見道，一念相應，速還忘失，如夜電光，蹔現即滅，故雲剎那。
　　二、流注心　既見道已，念念加功，相續不絕，如奔流注，故雲流注。
　　三、甜美心　謂積功不已，乃得虛然朗徹，身心輕泰，翫味於道，故雲甜美。
　　四、摧散心　為卒起精進，或復休廢，二俱違逆，故雲摧散。
　　五、明鏡心　既離散亂之心，鑒達圓明，一切無著，故雲明鏡。