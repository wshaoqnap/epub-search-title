為密教金剛界五部之一。又稱摩尼部。於佛之萬德圓滿中，福德無邊，如同摩尼寶藏，故稱寶部。金剛界曼荼羅五解脫輪中，南方寶生如來與金剛寶、金剛光、金剛幢、金剛笑等四親近菩薩，及四波羅蜜中之寶波羅蜜菩薩均屬此部。其中，寶生如來為部主，寶波羅蜜菩薩為部母。寶部係表寶生如來之內證妙用，故又表顯五智中之平等性智；內證此德之諸尊即稱寶部尊。此部之種子為[fan(tra^h!)]（tra^h!），三昧耶形為如意寶珠。〔金剛頂瑜伽中略出念誦經卷一、金剛頂瑜伽略述三十七尊心要、祕藏記〕