（物名）又作五鈷、五古、五[月古]，具名五股杵、五股金剛杵。股為枝之義，獨頭之杵，謂之獨股；分為五頭，謂之五股。股通作[月古]，杵以金作鈷，借字也，餘為略字或當字。凡金剛杵，西土之戰具也，以表退治煩惱之金剛智。其中五股表金剛界之五部，合兩頭而為十枝，以表十波羅蜜也。諸部要目曰：「金剛杵者，菩提心義，能懷斷二邊契中道。中有十六大菩薩位，亦表十六空為中道。兩邊各有五股，五佛智義；亦表十波羅蜜，能摧十種煩惱，成十種真如，便證十地。證金剛三業，護金剛智，坐金剛座，亦是一切智智。」五重結護曰：「五鈷杵顯五智也。中直者此正義無方便；邊曲者，是權義而帶方便故也。權必歸實，故曲也。上下同者，佛界眾生界同具五智，故上下同也。」穀響集二曰：「本作股，股者枝義。有五枝者名五股杵，有三枝者名三股杵。杵西國兵器，如有三枝戟雲三戟。股通作[月古]，作鈷者與[月古]音同，蓋以金剛杵故從金作鈷，只取音同耳。」